# language_name:        Swedish
# closest ISO 639-3:    swe
# year_short:           2012
# year_long:            Not available
# title:                Svenskbibel
# URL:                  https://www.bible.com/versions/542
# copyright_short:      © svenskbibel, 2012, 2013 Ragnar Blomfelt
# copyright_long:       Information om översättningen svenskbibel kan läsas på adress http://svenskbibel.se
40001001	Det här är boken om Jesu Kristi , Davids sons , Abrahams sons , härkomst :
40001002	Abraham var far till Isak , Isak var far till Jakob , Jakob var far till Juda och hans bröder .
40001003	Juda var far till Peres och Serach , och Tamar var deras mor . Peres var far till Hesron , Hesron var far till Ram ,
40001004	Ram var far till Amminadav , Amminadav var far till Nachshon , Nachshon var far till Salma ,
40001005	Salma var far till Boas , och Rachav var hans mor . Boas var far till Oved , vars mor var Rut , Oved var far till Jishaj ,
40001006	och Jishaj var far till David , kungen . David var far till Salomo , vars mor var Urias hustru .
40001007	Salomo var far till Rehabeam , Rehabeam var far till Avia , Avia var far till Asa ,
40001008	Asa var far till Joshafat , Joshafat var far till Joram , Joram var far till Ussia ,
40001009	Ussia var far till Jotam , Jotam var far till Achas , Achas var far till Hiskia ,
40001010	Hiskia var far till Manasse , Manasse var far till Amon , Amon var far till Josia ,
40001011	och Josia var far till Jojakin och hans bröder , vid den tid då folket bortfördes till Babel .
40001012	Efter att folket hade blivit bortfört till Babel , blev Jojakin far till Shealtiel , Shealtiel far till Serubbabel ,
40001013	Serubbabel far till Avihud , Avihud far till Eljakim , Eljakim far till Asor ,
40001014	Asor far till Sadok , Sadok far till Akim , Akim far till Eliud ,
40001015	Eliud far till Eleasar , Eleasar far till Mattan , Mattan far till Jakob ,
40001016	och Jakob far till Josef , Marias man . Av henne föddes Jesus , som kallas Kristus .
40001017	Därmed blir det tillsammans fjorton släktled från Abraham till David , fjorton led från David till fångenskapen i Babylon och fjorton led från fångenskapen i Babylon till Kristus .
40001018	Med Jesu Kristi födelse förhöll det sig så : Maria , hans mor , var trolovad med Josef . Men innan de var tillsammans visade det sig att hon var havande genom den helige Ande .
40001019	Hennes man Josef var rättfärdig och ville inte dra vanära över henne . Han beslöt att i hemlighet skilja sig från henne .
40001020	Men när han tänkte på det hände sig att en Herrens ängel uppenbarade sig för honom i en dröm och sa : " Josef , Davids son , räds inte att ta till dig din hustru Maria , för barnet i henne har blivit till genom den helige Ande .
40001021	Hon ska föda en son som du ska ge namnet Jesus , för han ska frälsa sitt folk från deras synder . "
40001022	Allt detta hände för att det skulle uppfyllas som Herren hade sagt genom profeten :
40001023	Lyssna , jungfrun ska bli havande och föda en son , och man ska ge honom namnet Immanuel , som betyder ' Gud är med oss . '
40001024	När Josef vaknade gjorde han som Herrens ängel hade befallt och tog sin hustru till sig .
40001025	Men han rörde henne inte förrän hon hade fött en son . Och han gav honom namnet Jesus .
40002001	När Jesus var född i Betlehem i Judeen på kung Herodes tid hände sig att lärda män från östern kom till Jerusalem
40002002	och frågade : " Var är judarnas nyfödde kung ? Vi har sett hans stjärna gå upp och har kommit för att hylla honom . "
40002003	När kung Herodes hörde det blev han oroad , och hela Jerusalem med honom .
40002004	Han samlade folkets alla överstepräster och skriftlärda och frågade dem var Kristus skulle födas .
40002005	De svarade : " I Betlehem i Judeen , för så är skrivet genom profeten :
40002006	Du Betlehem i Juda land är inte minst bland ledarna i Juda , från dig ska nämligen utgå en ledare som ska vara en herde för mitt folk Israel . "
40002007	Då kallade Herodes i hemlighet till sig de lärda männen och frågade dem när stjärnan hade visat sig .
40002008	Sedan sände han dem till Betlehem och sa : " Gå och sök noga efter barnet och underrätta mig när ni har funnit honom , så att även jag kan komma och hylla honom . "
40002009	Efter att ha lyssnat på kungen gav de sig av . Och det hände att stjärnan som de hade sett gå upp nu gick före dem , tills den stannade över den plats där barnet var .
40002010	När de såg stjärnan fylldes de av en översvallande stor glädje .
40002011	De gick in i huset och fick se barnet med Maria , hans mor . Då föll de ner och hyllade honom . Och de tog fram sina skatter och överlämnade gåvor till barnet : guld , rökelse och myrra .
40002012	Och efter att de i en dröm hade varnats för att återvända till Herodes tog de en annan väg hem till sitt land .
40002013	När de lärda männen hade gett sig av hände sig att en Herrens ängel uppenbarade sig för Josef i en dröm och sa : " Stig upp och ta med dig barnet och hans mor och fly till Egypten och stanna där tills jag säger till , för Herodes kommer att söka efter barnet för att döda det . "
40002014	Josef steg då upp och tog med sig barnet och hans mor och begav sig om natten till Egypten .
40002015	Där stannade han tills Herodes hade dött , för att det skulle uppfyllas som Herren hade sagt genom profeten : Jag kallade min son ut ur Egypten .
40002016	När Herodes såg att han hade blivit förd bakom ljuset av de lärda männen blev han ursinnig . Han beordrade massaker på alla pojkar i Betlehem och dess omgivning som var två år eller därunder , detta enligt den tid han tagit reda på av de lärda männen .
40002017	Då uppfylldes det som var sagt genom profeten Jeremia :
40002018	I Rama hördes rop , gråt och högljudd klagan : Rakel sörjde sina barn , hon vägrade låta sig tröstas , för de fanns inte mer .
40002019	När Herodes var död hände sig att en Herrens ängel uppenbarade sig i en dröm för Josef i Egypten
40002020	och sa : " Stig upp och ta med dig barnet och hans mor och bege dig till Israels land , för de som ville ta barnets liv är döda . "
40002021	Josef steg då upp och tog med sig barnet och hans mor och kom till Israels land .
40002022	Men när han hörde att Archelaos var kung över Judeen efter sin far Herodes vågade han inte bege sig dit . Efter att ha varnats i en dröm begav han sig till Galileens område .
40002023	Han bosatte sig i en stad som heter Nasaret , för att det skulle uppfyllas som var sagt genom profeterna att Jesus skulle kallas nasaré .
40003001	Vid den tiden kom Johannes Döparen och förkunnade i Judeens öken
40003002	och sa : " Omvänd er , för himmelriket är nära . "
40003003	Det är om honom det heter hos profeten Jesaja : En röst ropar i öknen : Förbered väg för Herren , gör hans stigar raka !
40003004	Johannes bar kläder av kamelhår och hade ett läderbälte om sig . Hans mat var gräshoppor och vildhonung .
40003005	Folk från Jerusalem och hela Judeen och hela trakten kring Jordan gick ut till honom .
40003006	De döptes av honom i Jordanfloden medan de bekände sina synder .
40003007	Men när han såg att många fariseer och saddukeer kom för att bli döpta , sa han till dem : " Giftormars yngel , vem har intalat er att ni kan undfly den kommande vreden ?
40003008	Bär då frukt som hör till omvändelsen .
40003009	Och inbilla er inte att ni kan säga till er själva att ni har Abraham till fader . Jag säger er att Gud av dessa stenar kan uppväcka barn åt Abraham .
40003010	Yxan är redan satt till roten på träden . Varje träd som inte bär bra frukt huggs ner och kastas i elden .
40003011	Jag döper er i vatten till omvändelse . Men efter mig kommer en som är starkare än jag , vars sandaler jag inte är värdig att bära . Han ska döpa er i den helige Ande och eld .
40003012	Han har sin kastskovel i handen och ska rensa sin tröskplats och samla sitt vete i ladan , men agnarna ska han bränna upp i en eld som aldrig slocknar . "
40003013	Sedan kom Jesus från Galileen till Johannes vid Jordanfloden för att döpas av honom .
40003014	Men Johannes försökte hindra honom och sa : " Jag behöver döpas av dig , och du kommer till mig . "
40003015	Jesus svarade : " Låt det ske nu , för så ska vi uppfylla all rättfärdighet . " Då lät han det ske .
40003016	När Jesus hade blivit döpt steg han genast upp ur vattnet . Och plötsligt öppnade sig himlen och han såg Guds Ande komma ner som en duva och vara över honom .
40003017	Och en röst från himlen sa : " Det här är min Son , den Älskade , han är min glädje . "
40004001	Sedan fördes Jesus av Anden ut i öknen för att frestas av djävulen .
40004002	Och när han hade fastat i fyrtio dagar och fyrtio nätter blev han hungrig .
40004003	Då trädde frestaren fram och sa till honom : " Om du är Guds Son , så befall att de här stenarna blir bröd . "
40004004	Jesus svarade : " Det står skrivet : Människan ska inte leva endast av bröd , utan av varje ord som kommer från Guds mun . "
40004005	Sedan tog djävulen honom till den heliga staden och ställde honom högst uppe på tempelmuren
40004006	och sa : " Om du är Guds Son , så kasta dig ner . Det står ju skrivet : Han ska ge sina änglar befallning angående dig , och de ska bära dig på händerna så att du inte stöter din fot mot någon sten . "
40004007	Jesus svarade : " Det står också skrivet : Du ska inte sätta Herren din Gud på prov . "
40004008	Åter tog djävulen honom med sig , upp på ett mycket högt berg och visade honom alla riken i världen och deras härlighet ,
40004009	och sa : " Jag vill ge dig allt detta om du faller ner och tillber mig . "
40004010	Då sa Jesus till honom : " Försvinn , Satan ! För det står skrivet : Herren din Gud ska du tillbe och endast honom ska du tjäna . "
40004011	Då lämnade djävulen honom , och se , änglar trädde fram och tjänade honom .
40004012	När Jesus fick höra att Johannes hade blivit fängslad återvände han till Galileen .
40004013	Han lämnade Nasaret och slog sig ner i Kafarnaum , som ligger vid sjön på Sebulons och Naftalis område ,
40004014	för att det skulle uppfyllas som var sagt genom profeten Jesaja :
40004015	Sebulons och Naftalis land , sjövägen , landet på andra sidan Jordan , hednafolkens Galileen
40004016	- det folk som satt i mörker fick se ett stort ljus , och över dem som bodde i dödens land och skugga strålade ett ljus .
40004017	Från den tiden började Jesus förkunna : " Omvänd er , för himmelriket är nära . "
40004018	När Jesus gick längs Galileiska sjön fick han se två bröder , Simon som kallas Petrus och hans bror Andreas . De kastade ut nät i sjön , för de var fiskare .
40004019	Han sa till dem : " Följ mig , jag ska göra er till människofiskare . "
40004020	Genast lämnade de näten och följde honom .
40004021	Jesus gick vidare och fick se två andra bröder , Jakob , Sebedaios son , och hans bror Johannes . De satt i båten med sin far Sebedaios och gjorde i ordning sina nät . Han kallade på dem ,
40004022	och genast lämnade de båten och sin far och följde honom .
40004023	Jesus vandrade omkring i hela Galileen . Han undervisade i deras synagogor och förkunnade evangeliet om riket och botade alla slags sjukdomar och krämpor bland folket .
40004024	Ryktet om honom spreds över hela Syrien , och man förde till honom alla som led av olika sjukdomar och plågor , besatta , epileptiker och lama , och han botade dem .
40004025	Och stora skaror följde honom från Galileen och Dekapolis , från Jerusalem och Judeen och från andra sidan Jordanfloden .
40005001	När Jesus såg folkskarorna gick han upp på berget och satte sig ner . Hans lärjungar kom fram till honom
40005002	och han tog till orda och började undervisa dem :
40005003	" Saliga är de fattiga i anden , himmelriket tillhör dem .
40005004	Saliga är de som sörjer , de ska bli tröstade .
40005005	Saliga är de ödmjuka , de ska ärva jorden .
40005006	Saliga är de som hungrar och törstar efter rättfärdigheten , de ska bli mättade .
40005007	Saliga är de barmhärtiga , de ska få barmhärtighet .
40005008	Saliga är de renhjärtade , de ska se Gud .
40005009	Saliga är de som främjar harmoni , de ska kallas Guds söner .
40005010	Saliga är de som förföljs på grund av rättfärdighet , himmelriket tillhör dem .
40005011	Saliga är ni när människor hånar och förföljer er och säger allt lögnaktigt ont om er på grund av mig .
40005012	Gläd er och jubla , för er lön är stor i himlen . På samma sätt förföljde man profeterna som fanns före er .
40005013	Ni är jordens salt . Men om saltet mister sin sälta , hur ska man då få det salt igen ? Det duger bara till att slängas bort och trampas ner av människorna .
40005014	Ni är världens ljus . En stad på ett berg kan inte döljas .
40005015	Man tänder inte heller en lykta och ställer den under sädesmåttet , utan på hållaren så att den lyser för alla i huset .
40005016	Låt på samma sätt ert ljus lysa för människorna , så att de ser era goda gärningar och prisar er Fader i himlen .
40005017	Tro inte att jag har kommit för att avskaffa lagen eller profeterna . Jag har inte kommit för att avskaffa utan för att fullborda .
40005018	Det jag säger till er är sant : Innan himmel och jord försvinner ska inte en enda bokstav eller prick i lagen försvinna , förrän allt har skett .
40005019	Den som därför upphäver ett av de minsta buden och undervisar människorna att göra detsamma , ska kallas minst i himmelriket . Men den som håller dem och undervisar om dem , ska kallas stor i himmelriket .
40005020	Jag säger er att om inte er rättfärdighet överträffar de skriftlärdas och fariseernas , ska ni inte komma in i himmelriket .
40005021	Ni har hört att det blev sagt till fäderna : Du ska inte mörda . Den som mördar är skyldig inför domstolen .
40005022	Jag säger er att den som är arg på sin broder är skyldig inför domstolen , och den som skymfar sin broder är skyldig inför Högsta rådet , och den som säger ' dåre ' är skyldig och döms till helveteselden .
40005023	Om du därför bär fram din gåva till altaret och där minns att din broder har något emot dig ,
40005024	så lämna din gåva framför altaret och gå först och försona dig med din broder , och kom sedan och bär fram din gåva .
40005025	Skynda att bli vän med din motpart medan ni är på vägen , så att din motpart inte överlämnar dig till domaren och domaren överlämnar dig till fångvaktaren och du kastas i fängelse .
40005026	Det jag säger till dig är sant : Du släpps inte ut förrän du betalt det allra sista .
40005027	Ni har hört att det blev sagt : Du ska inte begå äktenskapsbrott .
40005028	Men jag säger er : Den som ser på en kvinna med begär har redan begått äktenskapsbrott med henne i sitt hjärta .
40005029	Om ditt högra öga får dig på fall , så riv ut det och kasta bort det . Det är bättre för dig att en del av din kropp går förlorad än att hela din kropp kastas i helvetet .
40005030	Och om din högra hand får dig på fall , så hugg av den och kasta bort den . Det är bättre för dig att en del av din kropp går förlorad än att hela din kropp kommer till helvetet .
40005031	Det blev sagt : Den som skiljer sig från sin hustru ska ge henne ett skilsmässobrev .
40005032	Men jag säger er : Var och en som skiljer sig från sin hustru - av något annat skäl än otukt - orsakar att hon begår äktenskapsbrott . Och den som gifter sig med en frånskild kvinna begår äktenskapsbrott .
40005033	Ni har också hört att det blev sagt till fäderna : Du ska inte svära falskt , och : Du ska hålla din ed inför Herren .
40005034	Men jag säger er : Ni ska inte alls svära någon ed , varken vid himlen , som är Guds tron ,
40005035	eller vid jorden , som är hans fotpall , eller vid Jerusalem , som är den store Kungens stad .
40005036	Inte heller ska du svära någon ed vid ditt huvud , för du kan inte göra ett enda hårstrå vitt eller svart .
40005037	I ert tal ska ja vara ja , och nej vara nej . Allt utöver det kommer från den onde .
40005038	Ni har hört att det blev sagt : Öga för öga , och : tand för tand .
40005039	Men jag säger er : Gör inte motstånd mot den som är ond . Om någon slår dig på högra kinden , vänd även fram den andra åt honom .
40005040	Om någon vill ställa dig inför rätta och ta din långskjorta , låt honom även få din mantel .
40005041	Om någon tvingar dig att gå med en mil , gå två mil med honom .
40005042	Ge åt den som ber dig , och vänd inte ryggen åt den som vill låna av dig .
40005043	Ni har hört att det blev sagt : Älska din nästa och hata din fiende .
40005044	Men jag säger er : Älska era fiender och be för dem som förföljer er .
40005045	Då är ni er himmelske Faders söner . Han låter sin sol gå upp över onda och goda och låter det regna över rättfärdiga och orättfärdiga .
40005046	För om ni älskar dem som älskar er , vilken lön får ni för det ? Gör inte skatteindrivarna likadant ?
40005047	Och om ni hälsar hjärtligt endast på era bröder - än sen ? Gör inte hedningar likadant ?
40005048	Var alltså fullkomliga , så som er Fader i himlen är fullkomlig .
40006001	Men se till att inte utöva er rättfärdighet i människornas åsyn . Då väntar ingen lön hos er Fader i himlen .
40006002	När du ger till behövande , blås då inte i trumpet för dig som hycklarna gör i synagogorna och på gatorna för att vinna människornas bifall . Det jag säger till er är sant : De har fått ut sin lön .
40006003	Nej , när du ger till behövande , låt inte din vänstra hand veta vad den högra gör ,
40006004	så att din gåva ges i det fördolda . Då ska din Fader som ser i det fördolda belöna dig .
40006005	När ni ber ska ni inte vara som hycklarna . De älskar att stå och be i synagogorna och i gathörnen för att bli sedda av människorna . Det jag säger till er är sant : De har fått ut sin lön .
40006006	Nej , när du ber , gå in i ditt rum och stäng din dörr och be till din Fader i det fördolda . Då ska din Fader som ser i det fördolda belöna dig .
40006007	Och när ni ber ska ni inte rabbla tomma ord som hednafolken , som tror att de ska bli bönhörda för att de är mångordiga .
40006008	Var inte som de , för er Fader vet vad ni behöver innan ni ber till honom .
40006009	Så ska ni be : Vår Fader i himlen . Låt ditt namn hållas heligt .
40006010	Låt ditt rike komma . Låt din vilja ske på jorden så som i himlen .
40006011	Ge oss i dag vårt dagliga bröd .
40006012	Förlåt oss våra skulder , liksom vi har förlåtit dem som står i skuld till oss .
40006013	Och för oss inte in i frestelse , utan fräls oss från den onde .
40006014	För om ni förlåter människorna deras överträdelser ska er himmelske Fader förlåta även er .
40006015	Men om ni inte förlåter människorna ska inte heller er Fader förlåta er era överträdelser .
40006016	När ni fastar ska ni inte se dystra ut likt hycklarna som ovårdar sina ansikten för att människorna ska se att de fastar . Det jag säger till er är sant : De har fått ut sin lön .
40006017	Nej , när du fastar ska du smörja ditt huvud och tvätta ditt ansikte
40006018	så att människorna inte ser att du fastar , utan endast din Fader som är i det fördolda . Då ska din Fader som ser i det fördolda belöna dig .
40006019	Samla inte skatter på jorden där rost och mal förstör och tjuvar bryter sig in och stjäl .
40006020	Samla er skatter i himlen där varken rost eller mal förstör och inga tjuvar bryter sig in och stjäl .
40006021	För där din skatt är , där kommer också ditt hjärta att vara .
40006022	Ögat är kroppens lykta . Om ditt öga är friskt , får hela din kropp ljus .
40006023	Men är ditt öga fördärvat , då är hela din kropp full av mörker . Om nu ljuset i dig är mörker , hur djupt är då inte mörkret .
40006024	Ingen kan vara slav åt två herrar , för antingen kommer han att hata den ene och älska den andre eller hålla sig till den ene och förakta den andre . Ni kan inte tjäna både Gud och rikedomen .
40006025	Därför säger jag er : Bekymra er inte för ert liv , vad ni ska äta eller dricka , inte heller för er kropp , vad ni ska ha på er . Är inte livet mer än maten , och kroppen mer än kläderna ?
40006026	Se på himlens fåglar , de varken sår , skördar eller samlar i lador . Ändå föder er himmelske Fader dem . Är inte ni värda mycket mer än de ?
40006027	Vem av er kan med sitt bekymmer lägga en enda meter till sin livslängd ?
40006028	Och varför bekymrar ni er för kläder ? Se på ängens blommor , hur de växer . De varken arbetar eller spinner .
40006029	Men jag säger er att inte ens Salomo i all sin härlighet var klädd som en av dem .
40006030	Och om Gud ger sådana kläder åt gräset som står i dag , och i morgon kastas i ugnen , hur mycket mer ska han då inte klä er . Er tro är liten .
40006031	Var därför inte bekymrade . Fråga inte : ' Vad ska vi äta ? ' ' Vad ska vi dricka ? ' ' Vad ska vi ta på oss ? '
40006032	Allt sådant intresserar hednafolken , men er himmelske Fader vet att ni behöver allt detta .
40006033	Sök först Guds rike och hans rättfärdighet , så ska ni även få allt det andra .
40006034	Bekymra er alltså inte för morgondagen , den ska själv bära sitt bekymmer . Varje dag har tillräckligt av sin egen plåga .
40007001	Döm inte , så blir ni inte dömda .
40007002	För utifrån den dom ni fäller ska ni bli dömda , och utifrån det mått ni mäter ska det mätas upp åt er .
40007003	Varför ser du flisan i din broders öga men märker inte bjälken i ditt eget öga ?
40007004	Eller hur kan du säga till din broder : ' Låt mig ta bort flisan ur ditt öga , ' du som har en bjälke i ditt eget öga ?
40007005	Du hycklare , ta först bort bjälken ur ditt eget öga , och då kan du se klart och ta ut flisan ur din broders öga .
40007006	Ge inte det heliga åt hundarna och kasta inte era pärlor för svinen . De stampar ner dem och vänder sig om och sliter sönder er .
40007007	Be , och ni ska få . Sök , och ni ska finna . Knacka , och dörren ska öppnas för er .
40007008	För den som ber ska få , och den som söker ska finna , och för den som knackar ska dörren öppnas .
40007009	Finns det någon bland er som ger sin son en sten när han ber om bröd ,
40007010	eller en orm när han ber om en fisk ?
40007011	Om ni som är onda förstår att ge era barn goda gåvor , hur mycket mer ska då inte er Fader i himlen ge det som är gott åt dem som ber honom .
40007012	Därför , allt vad ni vill att människorna ska göra för er , det ska ni också göra för dem . Detta är lagen och profeterna .
40007013	Gå in genom den trånga porten , för den port är vid och den väg är bekväm som leder till fördärvet , och det är många som går in genom den .
40007014	Men den port är trång och den väg är besvärlig som leder till livet , och det är få som finner den .
40007015	Akta er för de falska profeterna som kommer till er i fårakläder men invärtes är rovlystna vargar .
40007016	På deras frukt ska ni känna igen dem . Plockar man kanske vindruvor från törnbuskar eller fikon från tistlar ?
40007017	Så bär varje bra träd bra frukt , men ett dåligt träd bär dålig frukt .
40007018	Ett bra träd kan inte bära dålig frukt , inte heller kan ett dåligt träd bära bra frukt .
40007019	Ett träd som inte bär bra frukt huggs ner och kastas i elden .
40007020	Alltså ska ni känna igen dem på deras frukt .
40007021	Inte alla som säger till mig ' Herre , Herre ' ska komma in i himmelriket , utan den som gör min himmelske Faders vilja .
40007022	Många ska säga till mig på den dagen : ' Herre , Herre , har vi inte profeterat i ditt namn och i ditt namn kastat ut demoner och i ditt namn gjort många kraftgärningar ? '
40007023	Men då ska jag säga dem som det är : ' Jag har aldrig känt er . Försvinn härifrån , ni laglösa ! '
40007024	Den som därför lyssnar på dessa mina ord och lever efter dem liknar en förståndig man som byggde sitt hus på klippan .
40007025	Regnet öste ner , floderna kom och vindarna blåste och slog mot det huset . Men det rasade inte eftersom det var grundat på klippan .
40007026	Men den som lyssnar på dessa mina ord och inte lever efter dem liknar en oförståndig man som byggde sitt hus på sanden .
40007027	Regnet öste ner , floderna kom och vindarna blåste och störtade mot det huset . Och det rasade , och raset blev stort . "
40007028	När Jesus hade avslutat detta tal var folket förundrat över hans undervisning ,
40007029	för han undervisade dem med auktoritet och inte som deras skriftlärda .
40008001	När Jesus gick ner från berget följde honom mycket folk .
40008002	Då hände sig att en spetälsk man kom fram och föll ner för honom och sa : " Herre , om du vill så kan du göra mig ren . "
40008003	Jesus sträckte ut handen och rörde vid honom och sa : " Jag vill . Bli ren . " Och genast blev mannen ren från sin spetälska .
40008004	Jesus sa : " Berätta inte för någon , men gå och visa dig för prästen och frambär den offergåva som Mose har föreskrivit , till ett vittnesbörd för dem . "
40008005	Då Jesus gick in i Kafarnaum kom en officer fram och bad honom :
40008006	" Herre , min tjänare ligger lam där hemma med svåra plågor . "
40008007	Jesus sa till honom : " Jag ska komma och bota honom . "
40008008	Officeren svarade : " Herre , jag förtjänar inte att du går in under mitt tak , men säg bara ett ord och min tjänare blir frisk .
40008009	Även jag är en man som står under befäl , med soldater under mig . Säger jag till någon ' gå , ' så går han , och till en annan ' kom , ' så kommer han , och till min slav ' gör detta , ' så gör han det . "
40008010	När Jesus hörde det förvånades han och sa till dem som följde honom : " Det jag säger till er är sant : Hos ingen i Israel har jag funnit en så stark tro .
40008011	Jag säger er : Många ska komma från öster och väster och ligga till bords med Abraham och Isak och Jakob i himmelriket .
40008012	Men rikets söner ska kastas ut i mörkret utanför . Där ska man gråta och våndas . "
40008013	Till officeren sa Jesus : " Gå , som du tror ska det ske dig . " Och i samma ögonblick blev tjänaren frisk .
40008014	Jesus kom hem till Petrus och såg att hans svärmor låg sjuk i feber .
40008015	Han rörde hennes hand och febern lämnade henne , och hon steg upp och betjänade honom .
40008016	Den kvällen förde man till honom många besatta . Och han drev ut andarna med ett ord och han botade alla sjuka .
40008017	Detta för att det skulle uppfyllas som var sagt genom profeten Jesaja : Han tog på sig våra svagheter och bar våra sjukdomar .
40008018	När Jesus såg folkskaran omkring sig gav han befallning att fara över till andra sidan sjön .
40008019	Då kom en skriftlärd fram och sa till honom : " Lärare , jag vill följa dig vart du än går . "
40008020	Jesus svarade honom : " Rävarna har lyor och himlens fåglar har bon , men Människosonen har inget att vila huvudet mot . "
40008021	En annan av hans lärjungar sa till honom : " Herre , låt mig först gå och begrava min far . "
40008022	Jesus svarade : " Följ mig och låt de döda begrava sina döda . "
40008023	Jesus steg i båten och hans lärjungar följde honom .
40008024	Och plötsligt utbröt en våldsam storm på sjön och vågorna slog över båten . Men han sov .
40008025	De gick fram och väckte honom och sa : " Herre , hjälp , vi kommer att dö ! "
40008026	Han svarade : " Varför är ni rädda ? Er tro är liten . " Sedan reste han sig och talade strängt till vindarna och sjön och det blev alldeles lugnt .
40008027	Människorna häpnade och sa : " Vad är detta för en människa ? Både vindarna och sjön lyder ju honom . "
40008028	När Jesus kom över på andra sidan till Gadaras område mötte honom två besatta som kom ut från gravarna . De var så våldsamma att ingen kunde gå fram på den vägen .
40008029	Och plötsligt skrek de : " Vad har du med oss att göra , du Guds Son ? Kommer du hit för att tortera oss i förtid ? "
40008030	En bit därifrån gick en stor svinhjord och betade .
40008031	Demonerna vädjade till honom : " Om du kastar ut oss , sänd oss då in i svinhjorden . "
40008032	Han sa till dem : " I väg ! " Då kom de ut och for in i svinen , och hela hjorden störtade utför branten ner i sjön och drunknade i vattnet .
40008033	Svinvaktarna sprang i väg till staden och berättade allt , även vad som hade hänt med de besatta .
40008034	Hela staden gick då ut för att möta Jesus , och när de såg honom bad de honom att lämna deras område .
40009001	Jesus steg i en båt och for över sjön och kom till den stad där han bodde .
40009002	Där förde de till honom en lam man som låg på en bädd . Och då Jesus såg deras tro sa han till den lame : " Mitt barn , misströsta inte , dina synder är förlåtna . "
40009003	Några skriftlärda tänkte : " Han hädar . "
40009004	Men Jesus visste vad de tänkte och sa : " Varför tänker ni ont i era hjärtan ?
40009005	Vilket är lättast att säga : ' Dina synder är förlåtna , ' eller : ' Res dig upp och gå ? '
40009006	Men för att ni ska veta att Människosonen har makt här på jorden att förlåta synder , res dig upp ” - sa han till den lame - ” ta din bädd och gå hem . "
40009007	Och han reste sig och gick hem .
40009008	När folket såg det greps de av fruktan och prisade Gud som hade gett sådan makt åt människor .
40009009	Jesus gick vidare och fick se en man vid namn Matteus sitta vid en plats där skatt drevs in . Han sa till honom : " Följ mig . " Då steg han upp och följde honom .
40009010	När Jesus sedan gästade hans hem kom många skatteindrivare och syndare och låg till bords med Jesus och hans lärjungar .
40009011	Fariseerna såg det och frågade hans lärjungar : " Varför äter er lärare med skatteindrivare och syndare ? "
40009012	Jesus hörde det och sa : " Det är inte de friska som behöver läkare utan de sjuka .
40009013	Gå och lär er vad detta betyder : Jag vill se barmhärtighet och inte offer . För jag har inte kommit för att kalla rättfärdiga , utan syndare . "
40009014	Sedan kom Johannes lärjungar till honom och frågade : " Varför fastar inte dina lärjungar , när både vi och fariseerna ofta fastar ? "
40009015	Jesus svarade : " Brudgummens vänner kan inte sörja så länge brudgummen är hos dem . Men den tid kommer då brudgummen tas ifrån dem och då ska de fasta .
40009016	Ingen sätter en lapp av okrympt tyg på en gammal mantel för då skulle den riva bort ännu mer av manteln och revan bli värre .
40009017	Inte heller slår man nytt vin i gamla skinnsäckar , för då sprängs säckarna och vinet rinner ut och säckarna förstörs . Nytt vin häller man i nya säckar så att både vin och säckar bevaras . "
40009018	Medan Jesus talade till dem kom en synagogföreståndare och föll ner för honom och sa : " Min dotter har just dött . Men kom och lägg din hand på henne så hon får livet tillbaka . "
40009019	Jesus reste sig och gick med honom . Även hans lärjungar gick med .
40009020	Då hände sig att en kvinna som haft blödningar i tolv år närmade sig bakom Jesus och rörde vid tofsen på hans mantel .
40009021	Hon tänkte : " Kan jag bara röra vid hans kläder så blir jag botad . "
40009022	När Jesus vände sig om och såg henne sa han : " Min dotter , misströsta inte . Din tro har botat dig . " Och i samma ögonblick var kvinnan botad .
40009023	När Jesus kom in i synagogföreståndarens hus och såg flöjtisterna och hopens gapande ,
40009024	sa han : " Gå härifrån . Flickan är inte död , hon sover . " Då skrattade de åt honom .
40009025	Men efter att folket motats ut gick han in och tog flickans hand , och hon steg upp .
40009026	Ryktet om detta spreds över hela den trakten .
40009027	Då Jesus gick därifrån följde två blinda efter honom och ropade : " Förbarma dig över oss , Davids son ! "
40009028	När han kom in i huset gick de fram till honom , och Jesus frågade dem : " Tror ni att jag kan göra detta ? " De svarade : " Ja , Herre . "
40009029	Då rörde han vid deras ögon och sa : " Ni tror , och det ska ske . "
40009030	Och deras ögon öppnades . Jesus sa strängt till dem : " Se till att ingen får veta detta . "
40009031	Men de gick ut och spred ryktet om honom i hela den trakten .
40009032	Medan de var på väg ut hände sig att en man som var stum och besatt fördes till Jesus .
40009033	Och när demonen hade kastats ut talade den stumme . Folket häpnade och sa : " Aldrig har man sett något liknande i Israel . "
40009034	Men fariseerna sa : " Det är med demonernas härskare som han kastar ut demonerna . "
40009035	Jesus gick omkring i alla städer och byar , undervisade i deras synagogor och förkunnade evangeliet om riket och botade alla slags sjukdomar och krämpor .
40009036	När han såg folkskarorna greps han av medlidande med dem , eftersom de var plågade och ansatta , som får utan herde .
40009037	Och han sa till sina lärjungar : " Skörden är stor , men arbetarna är få .
40009038	Be därför skördens Herre att han sänder ut arbetare till sin skörd . "
40010001	Jesus kallade till sig sina tolv lärjungar och gav dem auktoritet att kasta ut orena andar och att bota alla slags sjukdomar och krämpor .
40010002	Detta är namnen på de tolv apostlarna : Först Simon , som kallas Petrus , och hans bror Andreas , vidare Jakob , Sebedaios son , och hans bror Johannes ,
40010003	Filippos och Bartolomaios , Tomas och skatteindrivaren Matteus , Jakob , Alfaios son , och Taddaios ,
40010004	Simon ' den ivrige ' och Judas Iskariot , han som förrådde Jesus .
40010005	Dessa tolv sände Jesus ut , och han befallde dem : " Undvik hednafolkens område och gå inte in i någon samarisk stad .
40010006	Gå i stället till de förlorade fåren av Israels folk .
40010007	Och där ni går fram ska ni predika att himmelriket är nära .
40010008	Bota sjuka , uppväck döda , gör spetälska rena och kasta ut demoner . Ni har fått för intet , ge för intet .
40010009	Ta inte med guld , silver eller koppar i era bälten ,
40010010	ingen väska för färden , inte dubbla långskjortor , inte sandaler eller stav . För arbetaren är värd sin mat .
40010011	När ni kommer in i en stad eller by , ta reda på vem som är värdig och stanna där tills ni fortsätter .
40010012	Och när ni träder in i ett hus , så hälsa det .
40010013	Om huset är värdigt ska friden komma över det . Men om det inte är värdigt ska friden återvända till er .
40010014	Och då någon inte välkomnar er eller lyssnar till era ord , lämna det huset eller den staden och skaka av dammet från era fötter .
40010015	Det jag säger till er är sant : För Sodoms och Gomorras land ska det på domens dag bli lindrigare än för den staden .
40010016	Lyssna , jag sänder er ut som får in bland vargar . Var därför listiga som ormar och oskyldiga som duvor .
40010017	Akta er för människorna , för de ska utlämna er till domstolar och prygla er i sina synagogor .
40010018	Och ni kommer att föras inför ståthållare och kungar på grund av mig , till ett vittnesbörd för dem och hednafolken .
40010019	Men när man utlämnar er ska ni inte oroa er för hur eller vad ni ska tala . Det kommer att ges åt er i just den stunden ,
40010020	och då är det inte ni som talar utan er Faders Ande som talar genom er .
40010021	Broder ska utlämna broder till att dödas , och en far sitt barn , och barn ska trotsa sina föräldrar och döda dem .
40010022	Och ni ska bli hatade av alla på grund av mitt namn . Men den som håller ut till slutet ska bli frälst .
40010023	När man förföljer er i en stad , fly till nästa . Det jag säger till er är sant : Ni hinner inte till alla Israels städer förrän Människosonen kommer .
40010024	En elev är inte förmer än sin lärare , inte heller en slav sin herre .
40010025	Det är nog för eleven att han får det som sin lärare , och att slaven får det som sin herre . Har man kallat husbonden för djävulen , desto mer ska man kalla hans husfolk så .
40010026	Så var inte rädda för dem , för inget är dolt som inte ska uppenbaras och inget är hemligt som inte ska bli känt .
40010027	Vad jag säger er i mörkret ska ni säga i ljuset , och vad ni hör viskas i ert öra ska ni ropa ut på taken .
40010028	Var inte rädda för dem som dödar kroppen men inte kan döda själen . Frukta i stället Honom som kan förgöra både själ och kropp i helvetet .
40010029	Säljs inte två sparvar för några småmynt ? Och inte en enda faller till marken utan er Fader .
40010030	På er är till och med alla hårstrån räknade .
40010031	Var alltså inte rädda , ni är mer värda än många sparvar .
40010032	Var och en som bekänner mig inför människorna ska även jag kännas vid inför min Fader i himlen .
40010033	Men den som förnekar mig inför människorna ska även jag förneka inför min Fader i himlen .
40010034	Tro inte att jag har kommit för att skapa fred på jorden . Jag har inte kommit med fred utan med svärd .
40010035	Jag har kommit för att ställa en son mot sin far , en dotter mot sin mor och en sonhustru mot sin svärmor .
40010036	Och en man får sitt eget husfolk till fiender .
40010037	Den som älskar far eller mor mer än mig är mig inte värdig , och den som älskar son eller dotter mer än mig är mig inte värdig .
40010038	Den som inte tar sitt kors och följer mig är mig inte värdig .
40010039	Den som finner sitt liv ska mista det , och den som mister sitt liv för min skull ska finna det .
40010040	Den som välkomnar er välkomnar mig , och den som välkomnar mig välkomnar honom som har sänt mig .
40010041	Den som välkomnar en profet därför att det är en profet , han ska få en profets lön . Och den som välkomnar en rättfärdig man därför att det är en rättfärdig man , han ska få en rättfärdig mans lön .
40010042	Och den som ger en bägare kallt vatten att dricka till en av dessa små därför att det är en lärjunge - det jag säger till er är sant : Han går inte miste om sin lön . "
40011001	När Jesus hade gett sina tolv lärjungar dessa föreskrifter gick han vidare för att undervisa och förkunna i deras städer .
40011002	Då Johannes i fängelset fick höra om vad Kristus gjorde sände han sina lärjungar
40011003	för att fråga honom : " Är du den som ska komma , eller ska vi vänta på någon annan ? "
40011004	Jesus svarade dem : " Gå och berätta för Johannes vad ni hör och ser :
40011005	blinda ser , lama går , spetälska blir rena , döva hör , döda står upp och för fattiga förkunnas evangelium .
40011006	Och salig är den som inte tar anstöt av mig . "
40011007	När de hade gått började Jesus tala till folket om Johannes : " Vad gick ni ut i öknen för att se ? Ett strå som vajar för vinden ?
40011008	Om inte , vad gick ni ut för att se ? En man i finkläder ? Nej , de med finkläder finns i kungapalatsen .
40011009	Så vad gick ni då ut för att se ? En profet ? Ja , och jag säger er : mer än en profet .
40011010	Det är om honom det står skrivet : Lyssna , jag sänder min budbärare framför dig , han ska förbereda vägen för dig .
40011011	Det jag säger till er är sant : Bland alla av kvinnor födda har ingen trätt fram som är större än Johannes Döparen . Men den minste i himmelriket är större än han .
40011012	Och alltsedan Johannes Döparens dagar utsätts himmelriket för våld och våldsverkare angriper det .
40011013	För alla profeterna och lagen har profeterat fram till Johannes ,
40011014	och om ni vill ta emot det - han är Elia som skulle komma .
40011015	Lyssna , du som har öron .
40011016	Vad ska jag likna detta släkte vid ? De liknar barn som sitter på torgen och ropar till andra barn :
40011017	' Vi spelade flöjt för er , men ni dansade inte . Vi sjöng sorgesånger , men ni grät inte . '
40011018	För Johannes kom och han varken äter eller dricker , och man säger : ' Han har en demon i sig . '
40011019	Människosonen kom och han äter och dricker , och då säger man : ' Titta vilken frossare och drinkare , en vän till skatteindrivare och syndare . ' Men Visheten har fått rätt genom sina gärningar . "
40011020	Sedan började Jesus förebrå de städer där han hade utfört sina många kraftgärningar eftersom de inte hade omvänt sig :
40011021	" Fördömelse över dig , Korasin ! Fördömelse över dig , Betsaida ! För om de kraftgärningar som har utförts hos er hade skett i Tyros och Sidon , skulle de sedan länge ha omvänt sig i säck och aska .
40011022	Jag säger er : För Tyros och Sidon ska det på domens dag bli lindrigare än för er .
40011023	Och du , Kafarnaum , ska du upphöjas till himlen ? Nej , du ska störtas ner till dödsriket . För om de kraftgärningar som har utförts i dig hade skett i Sodom , skulle det ha stått ännu i dag .
40011024	Men jag säger er : För Sodoms land ska det på domens dag bli lindrigare än för dig . "
40011025	Vid den tiden sa Jesus : " Jag prisar dig , Fader , himlens och jordens Herre , för att du har dolt detta för de lärda och intelligenta och uppenbarat det för små barn .
40011026	Ja , Fader , det var dig till välbehag .
40011027	Allt har min Fader överlämnat åt mig . Och ingen känner Sonen utom Fadern , och ingen känner Fadern utom Sonen och den som Sonen vill uppenbara honom för .
40011028	Kom till mig , alla ni som sliter och tyngs av bördor , jag ska ge er vila .
40011029	Ta på er mitt ok och lär av mig , för jag är mild och ödmjuk i hjärtat , och ni ska finna vila för era själar .
40011030	För mitt ok är skonsamt och min packning är lätt . "
40012001	Vid den tiden gick Jesus genom sädesfälten på sabbaten . Hans lärjungar var hungriga och började rycka av ax och äta .
40012002	När fariseerna såg det sa de till honom : " Titta , dina lärjungar gör sådant som är otillåtet på en sabbat . "
40012003	Han svarade : " Har ni inte läst vad David gjorde när han och hans män blev hungriga ?
40012004	Han gick in i Guds hus och åt de heliga bröden , som varken han eller hans män fick äta , utan endast prästerna .
40012005	Eller har ni inte läst i lagen att på sabbaten bryter prästerna i templet mot sabbaten och står ändå utan skuld ?
40012006	Jag säger er : här är vad som är större än templet .
40012007	Om ni hade förstått detta ord : Jag vill se barmhärtighet och inte offer , då skulle ni inte ha dömt de oskyldiga .
40012008	För Människosonen är Herre över sabbaten . "
40012009	Sedan begav han sig därifrån och kom till deras synagoga .
40012010	Där fanns en man med förlamad hand . För att kunna anklaga Jesus frågade de honom : " Är det tillåtet att bota på sabbaten ? "
40012011	Han svarade dem : " Finns det någon som inte skulle gripa tag i sitt får och dra upp det om det faller i en grop , även på sabbaten ?
40012012	En människa är värd mycket mer än ett får . Alltså är det tillåtet att göra gott på sabbaten . "
40012013	Sedan sa han till mannen : " Sträck ut din hand . " Han sträckte ut den och den var nu lika frisk som den andra .
40012014	Fariseerna gick då ut och överlade om hur de skulle döda honom .
40012015	När Jesus fick veta det drog han sig därifrån . Skaror av folk följde honom , och han botade dem alla .
40012016	Och han förbjöd dem strängt att avslöja vem han var ,
40012017	för att det skulle uppfyllas som var sagt genom profeten Jesaja :
40012018	Här är min tjänare som jag har utvalt , min älskade , min själs glädje . Jag ska låta min Ande komma över honom , och han ska kungöra dom för folken .
40012019	Han ska inte tvista eller skrika , ingen ska höra hans röst på gatorna .
40012020	Han ska inte krossa ett brutet strå eller släcka en rykande veke , till dess han fört domen till seger .
40012021	Och i hans namn ska folken sätta sitt hopp .
40012022	Sedan förde de till Jesus en besatt som var blind och stum , och han botade honom så att den stumme talade och såg .
40012023	Allt folket häpnade och sa : " Kan han vara Davids son ? "
40012024	Men när fariseerna hörde det sa de : " Det är med demonernas härskare djävulen som den mannen kastar ut demonerna . "
40012025	Men han visste vad de tänkte och sa till dem : " Ett rike som är splittrat blir ödelagt , och ingen stad eller familj som är splittrad kan bestå .
40012026	Om Satan kastar ut Satan är han splittrad i sig själv . Hur kan då hans rike bestå ?
40012027	Och om jag kastar ut demonerna med djävulen , med vem kastar då era söner ut dem ? Därför ska de vara era domare .
40012028	Men om det är med Guds Ande jag kastar ut demonerna , då har Guds rike kommit till er .
40012029	Eller hur kan någon gå in i den starkes hus och beröva honom hans ägodelar utan att först ha bundit den starke ? Därefter kan han plundra hans hus .
40012030	Den som inte är med mig är emot mig , och den som inte samlar med mig , han skingrar .
40012031	Därför säger jag er : All synd och hädelse ska förlåtas människorna , men hädelse mot Anden ska inte förlåtas .
40012032	Den som säger något mot Människosonen ska få förlåtelse . Men den som talar mot den helige Ande ska inte få förlåtelse , varken i denna tidsålder eller i den kommande .
40012033	Bedöm trädet antingen som bra och dess frukt bra , eller bedöm trädet som dåligt och dess frukt dålig , för på frukten känner man trädet .
40012034	Giftormars yngel , hur skulle ni kunna tala något gott , ni som är onda ? Det som hjärtat är fullt av talar munnen .
40012035	En god människa tar fram ur sitt goda förråd det som är gott , och en ond människa tar fram ur sitt onda förråd det som är ont .
40012036	Men jag säger er att för varje tanklöst ord som människor talar ska de få svara för på domens dag .
40012037	Efter dina ord ska du rättfärdigas , och efter dina ord ska du fällas . "
40012038	Sedan sa några skriftlärda och fariseer till honom : " Lärare , vi vill se dig göra ett tecken . "
40012039	Han svarade dem : " Ett ont och otroget släkte kräver ett tecken , men inget annat tecken ska ges än profeten Jonas tecken .
40012040	För liksom Jona var i den stora fiskens buk i tre dagar och tre nätter , så ska Människosonen vara i jordens inre i tre dagar och tre nätter .
40012041	Män från Nineve ska träda fram vid domen med detta släkte och fördöma det , eftersom de omvände sig vid Jonas predikan . Och här är något som är större än Jona .
40012042	Drottningen av Söderlandet ska stå upp vid domen med detta släkte och fördöma det . För hon kom från ett avlägset land för att lyssna till Salomos vishet . Och här är något som är större än Salomo .
40012043	När en oren ande farit ut ur en människa vandrar den genom torra trakter letande efter vila , men finner ingen .
40012044	Då säger den : ' Jag vill återvända till mitt hus som jag lämnade . ' När den då kommer och finner det tomt och städat och pyntat
40012045	går den och tar med sig sju andra andar som är ondare än den själv , och de går in och bor där . För den människan blir slutet värre än början . Så kommer det även att gå för detta onda släkte . "
40012046	Medan Jesus ännu talade till folket hände sig att hans mor och hans bröder stod utanför och ville tala med honom .
40012047	Någon sa då till honom : " Din mor och dina bröder står här utanför och vill tala med dig . "
40012048	Jesus svarade honom : " Vem är min mor och vilka är mina bröder ? "
40012049	Och han sträckte ut handen mot sina lärjungar och sa : " Se , här är min mor och mina bröder .
40012050	För den som gör min himmelske Faders vilja är min bror och min syster och min mor . "
40013001	Samma dag gick Jesus ut från huset och satte sig vid sjön .
40013002	Det samlades då mycket folk omkring honom , därför steg han i en båt och satt i den medan allt folket stod på stranden .
40013003	Och han talade till dem i många liknelser . Han sa : " Det hände sig att en såningsman gick ut för att så .
40013004	Och när han sådde föll en del vid vägen , och fåglarna kom och åt upp dem .
40013005	En del föll på stenig mark där de inte hade mycket jord , och de kom snabbt upp eftersom jordlagret var tunt .
40013006	Men när solen steg förbrändes de och vissnade eftersom de inte hade någon rot .
40013007	En del föll bland törnen , och törnena växte upp och kvävde dem .
40013008	Men en del föll i den goda jorden och bar frukt , hundrafalt och sextiofalt och trettiofalt .
40013009	Lyssna , du som har öron . "
40013010	Lärjungarna kom då fram och frågade honom : " Varför talar du till dem i liknelser ? "
40013011	Han svarade : " Ni har fått gåvan att veta himmelrikets hemligheter , men det har inte de andra .
40013012	Åt den som har ska ges , och det i överflöd , men från den som inte har ska tas även det han har .
40013013	Därför talar jag till dem i liknelser , för de ser utan att se , och lyssnar utan att lyssna eller förstå .
40013014	På dem uppfylls Jesajas profetia : Ni ska lyssna och lyssna men ingenting förstå , ni ska se och se men ingenting uppfatta .
40013015	För detta folks hjärta har blivit tillslutet . De lyssnar illa med sina öron och de sluter sina ögon . Så sker för att de inte ska se med ögonen , lyssna med öronen och förstå med hjärtat och vända om och bli botade av mig .
40013016	Men saliga är era ögon , för de ser , och era öron , för de lyssnar .
40013017	Det jag säger till er är sant : Många profeter och rättfärdiga längtade efter att få se det ni ser , men fick inte se det , och få höra det ni hör , men fick inte höra det .
40013018	Lyssna då till betydelsen av liknelsen om såningsmannen .
40013019	När någon lyssnar till ordet om riket men inte förstår det , kommer den onde och rycker bort det som blivit sått i hans hjärta . Detta är sådden vid vägen .
40013020	Sådden på stenig mark är den som lyssnar till ordet och genast tar emot det med glädje ,
40013021	men han har ingen rot i sig utan håller ut en kort tid , och när han möter lidande eller förföljelse på grund av ordet kommer han genast på fall .
40013022	Sådden bland törnen är den som lyssnar till ordet , men världsliga omsorger och försåtlig rikedom kväver ordet , och frukten uteblir .
40013023	Men sådden i den goda jorden är den som lyssnar till ordet och förstår , och som bär frukt , hundrafalt och sextiofalt och trettiofalt . "
40013024	Han framställde en annan liknelse för dem : " Himmelriket är likt en man som sådde god säd i sin åker .
40013025	Men då folket sov kom hans fiende och sådde ogräs bland vetet och gick sedan därifrån .
40013026	När nu säden sköt upp och gick i ax visade sig också ogräset .
40013027	Då gick slavarna till sin husbonde och sa : ' Herre , visst sådde du god säd i din åker ? Varifrån har då ogräset kommit ? '
40013028	Han svarade : ' En fiende har gjort det . ' Slavarna frågade honom : ' Vill du att vi ska gå och samla ihop det ? '
40013029	' Nej , ' svarade han , ' om ni rensar bort ogräset kan ni samtidigt rycka upp vetet .
40013030	Låt båda växa tillsammans fram till skörden . Och när skördetiden är inne ska jag säga till skördemännen : Samla först ihop ogräset och bind det i knippen till att brännas . Men vetet ska ni samla in i min lada ' . "
40013031	Han framställde en annan liknelse för dem : " Himmelriket är likt ett senapskorn som en man tog och sådde i sin åker .
40013032	Det är minst av alla frön , men när det har växt upp är det större än alla kryddväxter . Det blir ett träd så att himlens fåglar kommer och bygger bo bland grenarna . "
40013033	Han gav dem en annan liknelse : " Himmelriket är likt en surdeg som en kvinna blandar med tre mått mjöl tills allt blir syrat . "
40013034	Allt detta talade Jesus till folket i liknelser , och utan liknelser talade han inte till dem .
40013035	Så skulle uppfyllas det som var sagt genom profeten : Jag vill öppna min mun för liknelser . Jag vill uppenbara vad som varit dolt sedan världens skapelse .
40013036	Därefter lämnade Jesus folkskaran och gick in i huset . Hans lärjungar kom fram till honom och sa : " Förklara för oss liknelsen om ogräset i åkern . "
40013037	Han svarade : " Den som sår den goda säden är Människosonen .
40013038	Åkern är världen . Den goda säden är dem som tillhör riket . Ogräset är dem som tillhör den onde ,
40013039	och fienden som sådde det är djävulen . Skördetiden är tidsålderns slut , och skördemännen är änglar .
40013040	Som när ogräset samlas ihop och bränns i eld ska det vara vid tidsålderns slut .
40013041	Människosonen ska sända sina änglar och de ska samla och föra bort alla ur hans rike som förleder och lever i laglöshet ,
40013042	och kasta dem i den brinnande ugnen . Där ska man gråta och våndas .
40013043	Då ska de rättfärdiga lysa som solen i sin Faders rike . Lyssna , du som har öron .
40013044	Himmelriket är likt en skatt som är gömd i en åker . En man finner den och gömmer den , och i glädje går han och säljer allt han äger och köper den åkern .
40013045	Himmelriket är även likt en köpman som söker efter vackra pärlor .
40013046	När han funnit en mycket dyrbar pärla går han och säljer allt han äger och köper den .
40013047	Himmelriket är vidare likt ett nät som kastas i sjön och fångar fisk av alla slag .
40013048	När den blir full drar man upp den på stranden och sätter sig ner och sorterar de goda fiskarna i kärl , men de dåliga kastar man bort .
40013049	Så ska det vara vid tidsålderns slut . Änglarna ska gå ut och skilja de onda från de rättfärdiga
40013050	och kasta dem i den brinnande ugnen . Där ska man gråta och våndas .
40013051	Har ni förstått allt detta ? " De svarade honom : " Ja . "
40013052	Då sa han till dem : " Därför är varje lärare i Skriften som blivit tränad för himmelriket lik en husbonde som ur sitt förråd hämtar fram både nytt och gammalt . "
40013053	När Jesus hade avslutat dessa liknelser lämnade han platsen .
40013054	Han kom till sin hemstad och undervisade dem i deras synagoga . De blev alldeles häpna och sa : " Varifrån kommer hans visdom och dessa kraftgärningar ?
40013055	Är det inte snickarens son ? Heter inte hans mor Maria , och hans bröder Jakob och Josef och Simon och Judas ?
40013056	Och bor inte alla hans systrar här hos oss ? Varifrån har han då fått allt detta ? "
40013057	Och de tog anstöt av honom . Men Jesus sa till dem : " En profet är föraktad endast i sin hemstad och i sin egen familj . "
40013058	Och han gjorde inte många kraftgärningar där på grund av deras otro .
40014001	Vid den tiden fick tetrarken Herodes höra ryktet om Jesus ,
40014002	och han sa till sina tjänare : " Det är Johannes Döparen . Han har uppstått från de döda och därför verkar sådana krafter i honom . "
40014003	Herodes hade nämligen låtit gripa Johannes och binda och fängsla honom på grund av Herodias , som var gift med hans bror Filippos .
40014004	För Johannes hade sagt till Herodes : " Det är inte tillåtet för dig att ha henne . "
40014005	Herodes ville döda honom men vågade inte för folket , som höll Johannes för en profet .
40014006	Så kom Herodes födelsedag och Herodias dotter dansade inför alla . Herodes blev mycket förtjust
40014007	och lovade högtidligt att han skulle ge henne vad hon än begärde .
40014008	Hon uppmanades då av sin mor att säga : " Ge mig här på ett fat Johannes Döparens huvud . "
40014009	Kungen blev bedrövad , men för löftets och gästernas skull befallde han att så skulle ske .
40014010	Och han lät halshugga Johannes i fängelset .
40014011	Man bar in Johannes huvud på ett fat och gav det åt flickan , och hon bar det till sin mor .
40014012	Johannes lärjungar kom och tog den döda kroppen och begravde den . Sedan gick de och berättade allt för Jesus .
40014013	När Jesus hörde detta for han därifrån med båt till en ödslig plats där han kunde vara ensam . Men folket fick höra det och följde efter honom till fots från städerna .
40014014	När han steg ur båten fick han se en stor folkskara , och han greps av medlidande med dem och botade de som var sjuka .
40014015	På kvällen kom lärjungarna till honom och sa : " Platsen här är så ödslig och det är redan sent . Låt folket gå in i byarna för att köpa sig mat . "
40014016	Men Jesus sa : " De behöver inte gå härifrån , ni kan ge dem att äta . "
40014017	De svarade : " Vi har bara fem bröd och två fiskar här . "
40014018	Han sa : " Ge dem till mig . "
40014019	Sedan sa han åt folket att sätta sig ner i gräset . Och Jesus tog de fem bröden och de två fiskarna och såg upp mot himlen och bad välsignelsebönen . Och han bröt bröden och gav dem till lärjungarna , som gav vidare till folket .
40014020	Alla åt och blev mätta , och man samlade ihop tolv fulla korgar av de bitar som blev över .
40014021	De som hade ätit var omkring fem tusen män , förutom kvinnor och barn .
40014022	Strax därefter sa Jesus bestämt åt sina lärjungar att stiga i båten och före honom fara till andra sidan sjön medan han sände i väg folket .
40014023	Därefter gick han upp på berget för att få vara för sig själv och be . När det blev kväll var han ensam där .
40014024	Båten befann sig redan ett par kilometer från land och var hårt ansatt av vågorna eftersom vinden låg emot .
40014025	Strax före gryningen kom han till dem , gående på sjön .
40014026	När lärjungarna fick se honom gå på sjön blev de förskräckta och sa : " Det är en vålnad , " och de skrek av rädsla .
40014027	Men Jesus sa genast : " Lugna er , det är jag . Var inte rädda . "
40014028	Petrus sa : " Herre , om det är du , så befall mig att komma till dig på vattnet . "
40014029	Han sa : " Kom . " Petrus steg ur båten och gick på vattnet fram till Jesus .
40014030	Men när han såg den starka vinden blev han rädd , och då han började sjunka ropade han : " Herre , hjälp mig ! "
40014031	Jesus sträckte genast ut handen och grep tag i honom och sa : " Din tro är liten . Varför tvivlade du ? "
40014032	De steg i båten och vinden lade sig .
40014033	Och de som var i båten tillbad honom och sa : " Du är verkligen Guds Son . "
40014034	Väl på andra sidan lade de till vid Gennesaret .
40014035	Männen på platsen kände igen honom och lät meddela hela trakten . Och man förde till honom alla som var sjuka
40014036	och bad honom att de åtminstone skulle få röra vid tofsen på hans mantel . Och alla som rörde vid den blev helt friska .
40015001	Sedan kom några fariseer och skriftlärda från Jerusalem fram till Jesus och frågade :
40015002	" Varför bryter dina lärjungar mot de äldstes tradition ? De tvättar ju inte händerna innan de äter . "
40015003	Han svarade dem : " Varför bryter ni själva mot Guds bud på grund av er tradition ?
40015004	För Gud sa : Hedra din far och din mor , och : Den som förolämpar sin far eller mor måste straffas med döden .
40015005	Men ni säger : ' Om någon säger till sin far eller mor : Det som du kunde ha fått av mig ger jag i stället som offergåva ,
40015006	då behöver han inte hedra sin far . ' Ni upphäver Guds ord på grund av er tradition .
40015007	Ni hycklare ! Jesaja profeterade rätt om er när han sa :
40015008	Detta folk ärar mig med sina läppar , men deras hjärtan är långt ifrån mig .
40015009	De dyrkar mig förgäves , de förkunnar läror som är människobud . "
40015010	Sedan kallade Jesus till sig folket och sa till dem : " Lyssna och förstå .
40015011	Det är inte det som går in i munnen som orenar människan . Det är det som går ut ur munnen som orenar henne . "
40015012	Lärjungarna gick då fram till honom och sa : " Vet du att fariseerna tog anstöt när de hörde detta ? "
40015013	Jesus svarade : " Varje planta som min himmelske Fader inte har planterat ska ryckas upp med roten .
40015014	Låt dem vara . De är blinda ledare för blinda . Och om en blind leder en blind faller båda i gropen . "
40015015	Petrus sa då till honom : " Förklara denna liknelse för oss . "
40015016	Jesus sa : " Förstår inte heller ni ännu ?
40015017	Begriper ni inte att allt som går in i munnen hamnar i magen och går sin naturliga väg ?
40015018	Men det som går ut ur munnen kommer från hjärtat , och det gör människan oren .
40015019	Från hjärtat kommer nämligen onda tankar , mord , äktenskapsbrott , otukt , stöld , falska vittnesmål och hädelser .
40015020	Detta är vad som orenar människan . Men att äta utan att tvätta händerna gör inte människan oren . "
40015021	Jesus lämnade platsen och drog sig undan till området kring Tyros och Sidon .
40015022	Då hände sig att en kanaaneisk kvinna kom från dessa trakter och ropade : " Herre , Davids Son , förbarma dig över mig ! Min dotter plågas svårt av en demon . "
40015023	Men han svarade henne inte med ett ord . Hans lärjungar gick då fram och bad honom : " Sänd i väg henne , hon följer ju efter oss och ropar . "
40015024	Han svarade : " Jag är sänd endast till de förlorade fåren av Israels folk . "
40015025	Men hon kom och föll ner för honom och sa : " Herre , hjälp mig . "
40015026	Han svarade : " Det är inte rätt att ta barnens bröd och kasta det åt hundarna . "
40015027	Hon sa : " Så är det , Herre , och hundarna äter smulorna som faller från deras herrars bord . "
40015028	Då svarade Jesus henne : " Kvinna , din tro är stor . Det ska ske så som du vill . " Och från det ögonblicket var hennes dotter botad .
40015029	Jesus begav sig därifrån och kom till Galileiska sjön . Han gick upp på berget och satte sig där .
40015030	Mycket folk kom till honom , och de hade med sig lama , blinda , krymplingar , stumma och många andra som de lade ner vid hans fötter , och han botade dem .
40015031	Folket häpnade när de såg stumma tala , krymplingar bli friska , lama gå och blinda se . Och de prisade Israels Gud .
40015032	Jesus kallade till sig sina lärjungar och sa : " Jag lider med folket , för de har varit hos mig i tre dagar och har inget att äta . Jag vill inte sända i väg dem hungriga , för då går det illa för dem på vägen . "
40015033	Lärjungarna frågade honom : " Var kan vi här i ödemarken få så mycket bröd att vi kan mätta så många ? "
40015034	Jesus frågade : " Hur många bröd har ni ? " De svarade : " Sju , och några små fiskar . "
40015035	Då befallde han folket att slå sig ner på marken .
40015036	Och han tog de sju bröden och fiskarna och bad tackbönen , bröt bröden och gav dem åt lärjungarna , som gav vidare åt folket .
40015037	Alla åt och blev mätta , och man samlade ihop sju stora korgar fulla av de bitar som blev över .
40015038	De som hade ätit var fyra tusen män , förutom kvinnor och barn .
40015039	Och efter att ha sänt i väg folket steg han i båten och for till Magadans område .
40016001	Fariseerna och saddukeerna kom fram och ville sätta Jesus på prov och begärde att han skulle visa dem ett tecken från himlen .
40016002	Men han svarade dem : " På kvällen säger ni : ' Det blir vackert väder , för himlen är röd , '
40016003	och på morgonen : ' I dag blir det oväder , för himlen är röd och hotfull . ' Himlens utseende förstår ni att tyda , men tidernas tecken kan ni inte tyda .
40016004	Ett ont och otroget släkte begär ett tecken , men inget annat tecken ska ges än Jonas tecken . " Och han lämnade dem och gick sin väg .
40016005	När lärjungarna kom till andra sidan sjön hade de glömt att ta med bröd .
40016006	Jesus sa till dem : " Akta er noga för fariseernas och saddukeernas surdeg . "
40016007	De började diskutera med varandra : " Det är för att vi inte har tagit bröd med oss . "
40016008	Jesus märkte det och sa : " Ni har så lite tro . Varför diskuterar ni med varandra om att ni inte har bröd ?
40016009	Begriper ni inte ännu ? Kommer ni inte ihåg de fem bröden till de fem tusen och hur många korgar ni fick över ?
40016010	Eller de sju bröden till de fyra tusen och hur många stora korgar ni fick över ?
40016011	Varför kan ni inte begripa att jag inte talade om bröd ? Akta er för fariseernas och saddukeernas surdeg . "
40016012	Då förstod de att han inte varnade dem för surdeg i bröd , utan för fariseernas och saddukeernas undervisning .
40016013	Då Jesus kom till trakten av Caesarea Filippi frågade han sina lärjungar : " Vem säger människorna att Människosonen är ? "
40016014	De svarade : " Några säger Johannes Döparen , andra Elia och andra Jeremia eller någon av profeterna . "
40016015	Han sa : " Men vem säger ni att jag är ? "
40016016	Simon Petrus svarade : " Du är Kristus , den levande Gudens Son . "
40016017	Jesus sa : " Salig är du , Simon , Jonas son , för kött och blod har inte uppenbarat detta för dig , utan min Fader i himlen .
40016018	Jag säger dig : Du är Petrus , och på denna klippa ska jag bygga min församling , och dödsrikets portar ska inte få makt över den .
40016019	Jag ska ge dig himmelrikets nycklar . Allt vad du binder på jorden ska vara bundet i himlen , och allt vad du löser på jorden ska vara löst i himlen . "
40016020	Sedan förbjöd han lärjungarna att tala om för någon att han var Kristus .
40016021	Från den tiden började Jesus förklara för sina lärjungar att han måste gå till Jerusalem och lida mycket genom de äldste och översteprästerna och de skriftlärda . Och att han måste dödas och på tredje dagen uppstå .
40016022	Då tog Petrus honom åt sidan och började förebrå honom : " Gud är dig nådig , Herre , detta ska aldrig hända dig . "
40016023	Men Jesus vände sig om och sa till Petrus : " Försvinn ifrån mig , Satan . Du vill få mig på fall , för du tänker inte Guds tankar utan människors . "
40016024	Sedan sa Jesus till sina lärjungar : " Om någon vill bli min efterföljare måste han försaka sig själv och ta sitt kors och följa mig .
40016025	För den som vill frälsa sitt liv ska mista det , men den som mister sitt liv för min skull ska finna det .
40016026	För vad hjälper det en människa om hon vinner hela världen men förlorar sin själ ? Eller vad kan en människa ge i utbyte mot sin själ ?
40016027	För Människosonen ska komma i sin Faders härlighet med sina änglar , och då ska han löna var och en efter hans livs gärning .
40016028	Det jag säger till er är sant : Några av dem som står här ska inte smaka döden förrän de får se Människosonen komma i sitt rike . "
40017001	Sex dagar därefter tog Jesus med sig Petrus , Jakob och hans bror Johannes och förde dem upp på ett högt berg för att vara ensamma .
40017002	Och han förvandlades inför dem . Hans ansikte lyste som solen , och hans kläder blev vita som ljuset .
40017003	Och det hände sig att Mose och Elia visade sig för dem , och de samtalade med honom .
40017004	Petrus sa till Jesus : " Herre , det är ljuvligt för oss att vara här . Om du vill ska jag göra tre hyddor här , en åt dig , en åt Mose och en åt Elia . "
40017005	Medan han ännu talade sänkte sig plötsligt ett lysande moln över dem , och en röst ur molnet sa : " Det här är min Son , den Älskade , han är min glädje . Lyssna till honom . "
40017006	När lärjungarna hörde detta föll de skräckslagna ner på sina ansikten .
40017007	Men Jesus gick fram och rörde vid dem och sa : " Res er upp och var inte rädda . "
40017008	De lyfte blicken , och de såg ingen förutom Jesus .
40017009	På väg ner från berget sa Jesus bestämt åt dem : " Berätta inte om denna syn för någon förrän Människosonen har uppstått från de döda . "
40017010	Lärjungarna frågade honom : " Varför säger då de skriftlärda att Elia först måste komma ? "
40017011	Han svarade : " Elia ska komma och återupprätta allt .
40017012	Men jag säger er att Elia har redan kommit , och de kände inte igen honom utan gjorde med honom vadhelst de ville . På samma sätt ska även Människosonen få lida av dem . "
40017013	Då förstod lärjungarna att han talade till dem om Johannes Döparen .
40017014	När de sedan kom till folket trädde en man fram och föll på knä för Jesus
40017015	och sa : " Herre , förbarma dig över min son . Han är epileptiker och plågas svårt , för ofta faller han i elden eller i vattnet .
40017016	Jag förde honom till dina lärjungar men de kunde inte bota honom . "
40017017	Jesus svarade : " Du perversa släkte utan tro , hur länge ska jag vara hos er ? Hur länge ska jag stå ut med er ? För honom till mig . "
40017018	Och Jesus tillrättavisade honom skarpt och demonen for ut ur honom , och från det ögonblicket var pojken botad .
40017019	Då lärjungarna blev ensamma med Jesus gick de fram och frågade : " Varför kunde inte vi kasta ut honom ? "
40017020	Han svarade : " Därför att er tro är liten . Det jag säger till er är sant : Om ni har tro som ett senapskorn kan ni säga till detta berg : ' Flytta dig härifrån och dit , ' och det ska flyttas . Ingenting ska vara omöjligt för er . "
40017022	När de var samlade i Galileen sa Jesus till dem : " Människosonen ska överlämnas i människors händer
40017023	och de ska döda honom och på tredje dagen ska han uppstå . " Då blev de mycket bedrövade .
40017024	När de kom till Kafarnaum kom de som tog upp tempelskatten fram till Petrus och frågade : " Betalar inte er lärare tempelskatt ? "
40017025	" Jo , " svarade han . När Petrus kom in i huset tog Jesus först till orda : " Vad tror du , Simon ? Av vilka kräver jordens kungar tull och skatt , av sina söner eller av andra ? "
40017026	När Petrus svarade : " Av andra , " sa Jesus till honom : " Alltså är sönerna fria .
40017027	Men vi ska inte stöta oss med dem . Gå därför ner till sjön och kasta ut en krok och ta den första fisk som du får . Öppna gapet på den och du ska finna ett silvermynt . Ta det och ge åt dem för min och din räkning . "
40018001	Just då kom lärjungarna fram till Jesus och frågade : " Vem är störst i himmelriket ? "
40018002	Då kallade han till sig ett barn och ställde det mitt ibland dem
40018003	och sa : " Det jag säger till er är sant : Om ni inte omvänder er och blir som barn ska ni inte komma in i himmelriket .
40018004	Den som ödmjukar sig som detta barn är den störste i himmelriket .
40018005	Och den som välkomnar ett sådant barn i mitt namn välkomnar mig .
40018006	Men den som bringar på fall en av dessa små som tror på mig , för honom vore det bättre att en kvarnsten hängdes om hans hals och han dränktes i havets djup .
40018007	Fördömelse över världen för allt som leder till fall ! Sådant måste komma , men fördömelse över den människa genom vilken de kommer .
40018008	Om din hand eller din fot får dig på fall , hugg av den och kasta den ifrån dig . Det är bättre för dig att gå in i livet stympad eller halt än att med två händer och två fötter kastas i den eviga elden .
40018009	Och om ditt öga får dig på fall , riv ut det och kasta det ifrån dig . Det är bättre för dig att gå in i livet med ett öga än att med två ögon kastas i helveteselden .
40018010	Se till att ni inte föraktar någon enda av dessa små . Jag säger er att deras änglar i himlen ser alltid min himmelske Faders ansikte .
40018012	Vad tror ni , om en man har hundra får och ett av dem går vilse , lämnar han då inte de nittionio i bergen och går och letar efter det som är borta ?
40018013	Och om han finner det - det jag säger till er är sant - han gläds mer över det fåret än över de nittionio som inte gått vilse .
40018014	Så är det inte heller er himmelske Faders vilja att någon av dessa små ska gå förlorad .
40018015	Om din broder syndar mot dig , gå och ställ honom till svars mellan fyra ögon . Om han lyssnar på dig har du vunnit din broder .
40018016	Men om han inte lyssnar , ta då med dig en eller två till , för att varje sak ska avgöras efter två eller tre vittnens ord .
40018017	Vägrar han lyssna på dem , så tala till församlingen . Vägrar han lyssna även på församlingen , då ska han vara för dig som en hedning och skatteindrivare .
40018018	Det jag säger till er är sant : Vad ni än binder på jorden ska vara bundet i himlen , och vad ni än löser på jorden ska vara löst i himlen .
40018019	Åter säger jag till er det som är sant : Om två av er enas här på jorden att be , om vad som helst , så ska de få det av min Fader i himlen .
40018020	För där två eller tre är tillsammans i mitt namn , där är jag mitt ibland dem . "
40018021	Då gick Petrus fram och frågade Jesus : " Herre , hur ofta ska jag förlåta min broder när han syndar mot mig ? Räcker sju gånger ? "
40018022	Jesus svarade : " Jag säger dig : inte sju gånger utan sjuttio gånger sju .
40018023	Av den anledningen kan himmelriket liknas vid en kung som ville ha redovisning av sina slavar .
40018024	När han började granskningen förde man fram till honom en som var skyldig tiotusentals årslöner .
40018025	Eftersom han inte kunde betala , befallde hans herre att han och hans hustru och barn och allt han ägde skulle säljas och skulden betalas .
40018026	Slaven föll ner för honom och vädjade : ' Ha tålamod med mig , så ska jag betala dig allt ! '
40018027	Då fick hans herre medlidande med honom och frigav honom och efterskänkte hans skuld .
40018028	Men när slaven gick därifrån träffade han en annan slav . Denne var skyldig honom hundra dagslöner . Han grep tag i honom och tog strupgrepp på honom och sa : ' Betala vad du är skyldig ! '
40018029	Den andre föll då ner och bad honom : ' Ha tålamod med mig , så ska jag betala dig ! '
40018030	Men han vägrade och lät kasta honom i fängelse tills skulden var betald .
40018031	När de andra slavarna såg vad som hände blev de mycket bedrövade och gick och berättade precis allt för sin herre .
40018032	Då kallade hans herre till sig honom och sa : ' Du är en ond slav , jag efterskänkte dig hela skulden därför att du bönföll mig .
40018033	Borde inte du också ha varit barmhärtig mot din kamrat , så som jag var barmhärtig mot dig ? '
40018034	Och i sin vrede överlämnade hans herre honom till att torteras , till dess han hade betalat hela skulden .
40018035	Så ska också min himmelske Fader göra med er om ni inte var och en av hjärtat förlåter sin broder . "
40019001	När Jesus hade talat klart lämnade han Galileen och gick på andra sidan Jordanfloden till Judeens område .
40019002	Mycket folk följde honom , och han botade dem där .
40019003	Några fariseer kom fram för att sätta honom på prov och frågade : " Är det tillåtet för en man att skilja sig från sin hustru av vilken anledning som helst ? "
40019004	Han svarade : " Har ni inte läst att Skaparen från begynnelsen gjorde dem till man och kvinna ?
40019005	Han sa : Därför ska en man lämna sin far och sin mor och hålla sig till sin hustru , och de två ska vara ett kött .
40019006	Så är de inte längre två utan ett kött . Vad Gud har fogat samman ska människan inte skilja åt . "
40019007	De sa till honom : " Varför har då Mose befallt om skilsmässobrev så att han kan skilja sig från henne ? "
40019008	Han svarade : " Mose tillät er att skiljas från era hustrur därför att era hjärtan är så hårda , men från begynnelsen var det inte så .
40019009	Jag säger er : Den som skiljer sig från sin hustru av annat skäl än otukt och gifter sig med en annan , begår äktenskapsbrott . "
40019010	Hans lärjungar sa till honom : " Om det är så med mannens ställning till hustrun , då är det bäst att inte gifta sig . "
40019011	Men Jesus svarade dem : " Inte alla kan acceptera detta som ni säger utan endast de som har fått den gåvan .
40019012	Det finns sådana som från födseln är oförmögna till äktenskap , andra har gjorts sådana av människor , och andra har gjort sig själva sådana för himmelrikets skull . Den som kan får acceptera detta . "
40019013	Sedan bar man fram små barn till Jesus för att han skulle lägga händerna på dem och be . Men lärjungarna tillrättavisade dem .
40019014	Då sa Jesus : " Låt de små barnen vara , och hindra dem inte från att komma till mig , för himmelriket tillhör sådana . "
40019015	Och han lade händerna på dem och gick sedan därifrån .
40019016	Och det hände sig att en man kom fram till Jesus och frågade : " Lärare , vilken god gärning måste jag göra för att få evigt liv ? "
40019017	Jesus sa : " Varför frågar du mig om det goda ? Det finns endast en som är god . Men vill du gå in i livet , så håll buden . "
40019018	” Vilka ? ” frågade han , och Jesus svarade : " Du ska inte mörda , Du ska inte begå äktenskapsbrott , Du ska inte stjäla , Du ska inte vittna falskt ,
40019019	Hedra din far och mor , och : Älska din nästa som dig själv . "
40019020	Den unge mannen sa till Jesus : " Allt detta har jag hållit , vad behöver jag göra mer ? "
40019021	Jesus svarade : " Vill du vara fullkomlig , gå och sälj vad du äger och ge åt de fattiga , då har du en skatt i himlen . Kom sedan och följ mig . "
40019022	När den unge mannen hörde detta gick han bedrövad sin väg eftersom han ägde mycket .
40019023	Jesus sa till sina lärjungar : " Det jag säger till er är sant : Det är svårt för en rik att komma in i himmelriket .
40019024	Ja , jag säger er : Det är lättare för en kamel att gå igenom ett nålsöga än för en rik att komma in i Guds rike . "
40019025	När lärjungarna hörde det blev de helt förfärade och sa : " Vem kan då bli frälst ? "
40019026	Jesus såg på dem och sa : " För människor är det omöjligt , men för Gud är allting möjligt . "
40019027	Då tog Petrus till orda : " Vi har ju lämnat allt och följt dig , hur blir det då för oss ? "
40019028	Jesus svarade : " Det jag säger till er är sant : I den nya världen , då Människosonen sätter sig på sin härlighets tron , då ska även ni som har följt mig sitta på tolv troner och döma Israels tolv stammar .
40019029	Och var och en som för mitt namns skull har lämnat hus eller bröder eller systrar eller far eller mor eller barn eller åkrar , ska få hundrafalt igen och ska ärva evigt liv .
40019030	Men många som är först ska bli sist , och många som är sist ska bli först .
40020001	För himmelriket är likt en husbonde som tidigt på morgonen gick ut för att leja arbetare till sin vingård .
40020002	Han kom överens med dem om en dagslön och sände dem till sin vingård .
40020003	När han gick ut på förmiddagen fick han se andra stå sysslolösa på torget .
40020004	Han sa : ' Gå även ni till min vingård , jag ska ge er en rättvis lön . '
40020005	Och de gav sig av . Han gick även ut mitt på dagen och tidig eftermiddag och gjorde likadant .
40020006	Även senare på eftermiddagen gick han ut och såg att några stod där , och han sa : ' Varför står ni här hela dagen sysslolösa ? '
40020007	De svarade : ' Därför att ingen har lejt oss . ' Han sa då : ' Gå även ni till min vingård . '
40020008	När kvällen kom sa vingårdens ägare till sin förvaltare : ' Kalla på arbetarna och ge dem deras lön , börja med de sista och sluta med de första . '
40020009	De som hade blivit lejda sent på eftermiddagen kom fram , och var och en fick en dagslön .
40020010	När sedan de första kom fram trodde de att de skulle få mer , men även de fick en dagslön .
40020011	När de tog emot lönen klagade de på husbonden och sa :
40020012	' De som kom sist har arbetat en timme , och du jämställer dem med oss som har slitit under hela dagens hetta . '
40020013	Han svarade en av dem : ' Min vän , jag är inte orättvis mot dig . Var det inte en dagslön vi kom överens om ?
40020014	Ta det som är ditt och gå . Men åt den siste vill jag ge lika mycket som åt dig .
40020015	Eller ska inte jag tillåtas göra som jag vill med det som är mitt ? Eller ser du med onda ögon på att jag är god ? '
40020016	Så ska de sista bli de första och de första bli de sista . "
40020017	Gående upp till Jerusalem tog Jesus de tolv lärjungarna avsides på vägen och sa till dem :
40020018	" Lyssna , vi går upp till Jerusalem . Och Människosonen ska överlämnas till översteprästerna och de skriftlärda . De ska döma honom till döden
40020019	och överlämna honom åt hedningarna som ska håna och prygla och korsfästa honom , och på tredje dagen ska han uppstå . "
40020020	Sedan kom modern till Sebedaios söner fram till Jesus tillsammans med sina söner . Hon föll på knä och ville be honom om något .
40020021	Han frågade henne vad hon ville och hon sa : " Lova att mina båda söner här får sitta bredvid dig i ditt rike , den ene på din högra sida och den andre på din vänstra . "
40020022	Jesus svarade : " Ni vet inte vad ni ber om . Kan ni dricka den bägare som jag ska dricka ? " De svarade : " Det kan vi . "
40020023	Jesus sa : " Min bägare ska ni dricka , men platsen på min högra och vänstra sida är det inte min sak att tilldela , de tillhör dem de är färdigställda för av min Fader . "
40020024	När de tio andra hörde detta blev de arga på de båda bröderna .
40020025	Men Jesus kallade dem till sig och sa : " Ni vet att folkens ledare härskar över sina folk och att stormännen utövar sin makt över dem .
40020026	Men så ska det inte vara bland er . Den som vill vara stor bland er ska vara de andras tjänare ,
40020027	och den som vill vara främst bland er ska vara de andras slav .
40020028	Så har inte heller Människosonen kommit för att bli tjänad utan för att tjäna och ge sitt liv till lösen för många . "
40020029	När de lämnade Jeriko följde honom mycket folk .
40020030	Och det hände sig att två blinda satt vid vägen , och när de fick höra att Jesus gick förbi ropade de : " Herre , Davids son , förbarma dig över oss ! "
40020031	Folket sa strängt åt dem att tiga , men de ropade ännu högre : " Herre , Davids son , förbarma dig över oss ! "
40020032	Jesus stannade och kallade dem till sig och frågade : " Vad vill ni att jag ska göra för er ? "
40020033	De svarade honom : " Herre , öppna våra ögon . "
40020034	Fylld av medlidande rörde Jesus vid deras ögon , och genast kunde de se . Och de följde honom .
40021001	När de närmade sig Jerusalem och kom till Betfage vid Olivberget sände Jesus i väg två lärjungar
40021002	och sa till dem : " Gå till byn som ligger framför er , där ska ni strax finna en åsna som står bunden med ett föl bredvid sig . Lös dem och led dem till mig .
40021003	Och om någon säger något till er ska ni svara att Herren behöver dem , och han ska då genast sända dem . "
40021004	Detta hände för att det skulle uppfyllas som var sagt genom profeten :
40021005	Säg till Sions dotter : Se , din konung kommer till dig , ödmjuk och ridande på en åsna , på ett åsneföl , en arbetsåsnas föl .
40021006	Lärjungarna gav sig av och gjorde som Jesus hade sagt åt dem .
40021007	De kom med åsnan och fölet och lade sina mantlar på dem , och han satte sig därpå .
40021008	De flesta bland folket bredde ut sina mantlar på vägen . Andra skar av trädkvistar och la ut på vägen .
40021009	Och folket som gick före honom och de som följde efter ropade : " Hosianna , Davids son ! Välsignad är han som kommer i Herrens namn . Hosianna i höjden ! "
40021010	Och när han drog in i Jerusalem kom hela staden i rörelse , och man frågade : " Vem är han ? "
40021011	Folket svarade : " Det är Jesus , profeten från Nasaret i Galileen . "
40021012	Jesus kom in på tempelplatsen och drev ut alla som sålde och köpte där . Han slog omkull borden för dem som växlade pengar och stolarna för dem som sålde duvor .
40021013	Han sa till dem : " Det är skrivet : Mitt hus ska kallas ett bönens hus , men ni har gjort det till ett förbrytarnäste . "
40021014	Blinda och lama kom fram till honom på tempelplatsen och han botade dem .
40021015	När översteprästerna och de skriftlärda såg de underverk han gjorde och barnen som ropade i templet : " Hosianna , Davids son ! " blev de upprörda
40021016	och sa till honom : " Hör du vad de säger ? " Jesus svarade dem : " Ja , har ni aldrig läst : Ur barns och spädbarns mun har du berett dig lovsång ? "
40021017	Sedan lämnade han dem och gick ut ur staden till Betania där han övernattade .
40021018	När Jesus tidigt på morgonen återvände till staden blev han hungrig .
40021019	Han fick se ett fikonträd vid vägen och gick fram till det men fann inget utom blad . Då sa han till det : " Du ska aldrig någonsin bära frukt . " Och genast vissnade fikonträdet .
40021020	När lärjungarna såg det sa de förvånat : " Hur kunde fikonträdet vissna så snabbt ? "
40021021	Jesus svarade dem : " Det jag säger till er är sant : Om ni har tro och inte tvivlar ska ni kunna göra mer än vad som skedde med fikonträdet . Ni kan säga till detta berg : ' Upp och kasta dig i havet , ' och det ska ske .
40021022	Och allt vad ni ber om i tro ska ni få . "
40021023	Jesus befann sig i templet och undervisade när översteprästerna och folkets äldste kom fram till honom och frågade : " Med vilken fullmakt gör du detta ? Och vem gav dig den fullmakten ? "
40021024	Jesus svarade dem : " Jag vill också ställa en fråga till er . Svarar ni mig på den ska jag säga er vad jag har för fullmakt att göra detta .
40021025	Varifrån kom Johannes dop ? Från himlen eller från människor ? " De överlade med varandra : " Säger vi ' från himlen , ' kommer han att svara : ' Varför trodde ni då inte på honom ? '
40021026	Säger vi ' från människor , ' måste vi frukta folket , eftersom alla anser att Johannes var en profet . "
40021027	Därför svarade de : " Vi vet inte . " Jesus sa : " Så talar inte heller jag om för er med vilken fullmakt jag gör detta . "
40021028	" Vad säger ni om detta ? En man hade två söner . Han gick till den förste och sa : ' Min son , gå och arbeta i min vingård i dag . '
40021029	' Jag vill inte , ' svarade han , men ångrade sig sedan och gick .
40021030	Mannen vände sig till den andre och sa samma sak . Han svarade : ' Ja , herre , ' men han gick inte .
40021031	Vilken av de båda gjorde som fadern ville ? " De svarade : " Den förste . " Jesus sa till dem : " Det jag säger till er är sant : Skatteindrivare och prostituerade ska gå in i Guds rike , men inte ni .
40021032	För Johannes kom till er på rättfärdighetens väg och ni trodde honom inte , men skatteindrivare och prostituerade trodde på honom . Och ni såg det men ångrade er ändå inte efteråt och trodde på honom .
40021033	Lyssna till en annan liknelse . En husbonde anlade en vingård . Han satte stängsel kring den , grävde däri en vinpress och byggde ett vakttorn . Sedan arrenderade han ut den till vingårdsarbetare och reste utomlands .
40021034	När skördetiden närmade sig sände han sina slavar till vingårdsarbetarna för att hämta sin frukt .
40021035	Men vingårdsarbetarna grep hans slavar och misshandlade en , dödade en annan och stenade en tredje .
40021036	Han sände då ännu fler slavar än första gången , och de gjorde likadant med dem .
40021037	Slutligen sände han sin son till dem , för han sa : ' De kommer att respektera min son . '
40021038	Men när vingårdsarbetarna fick se sonen sa de till varandra : ' Det är arvtagaren , kom , vi dödar honom så får vi hans arv . '
40021039	Och de grep tag i honom och kastade ut honom ur vingården och dödade honom .
40021040	När nu vingårdens ägare kommer , vad ska han då göra med dessa vingårdsarbetare ? "
40021041	De sa till honom : " Han låter dessa onda drabbas av en hemsk död och arrenderar ut vingården till andra vingårdsarbetare som ger honom hans andel i rätt tid . "
40021042	Jesus sa till dem : " Har ni aldrig läst i Skrifterna : Den sten som byggnadsarbetarna förkastade har blivit en hörnsten . Herren har gjort den till detta , och den är underbar i våra ögon .
40021043	Därför säger jag er : Guds rike ska tas ifrån er och ges åt ett folk som bär dess frukt .
40021044	Den som faller på den stenen ska krossas , och den som stenen faller på ska smulas sönder . "
40021045	När översteprästerna och fariseerna hörde hans liknelser förstod de att det var om dem han talade .
40021046	De ville gripa honom men vågade inte för folket eftersom folket höll honom för en profet .
40022001	Jesus talade åter till dem i liknelser :
40022002	" Himmelriket är likt en kung som höll bröllop för sin son .
40022003	Han sände ut sina slavar för att kalla de inbjudna till bröllopet , men de ville inte komma .
40022004	Då sände han ut andra slavar och lät dem säga till de inbjudna : ' Jag har tillrett min måltid , mina oxar och min gödboskap är slaktade , allt är färdigt . Kom till bröllopet . '
40022005	Men de brydde sig inte , utan en gick i väg till sitt jordbruk och en annan till sina affärer .
40022006	De övriga tog fast hans slavar och misshandlade och dödade dem .
40022007	Då blev kungen vred och sände ut sina trupper och hade ihjäl mördarna och brände ner deras stad .
40022008	Sedan sa han till sina slavar : ' Allt är klart för bröllopet , men de inbjudna var inte värdiga .
40022009	Gå därför till vägskälen och bjud till bröllopet alla som ni träffar på . '
40022010	Och slavarna gick ut på vägarna och samlade alla de mötte , både onda och goda , och bröllopssalen fylldes med gäster .
40022011	När kungen kom in för att se sina gäster såg han en man som inte var klädd i bröllopskläder .
40022012	Han sa till honom : ' Min vän , hur kunde du komma in utan bröllopskläder ? ' Mannen kunde inte svara .
40022013	Då sa kungen till tjänarna : ' Bind honom till händer och fötter och kasta ut honom i mörkret här utanför . Där ska man gråta och våndas . '
40022014	För många är kallade , men få är utvalda . "
40022015	Då gick fariseerna och överlade om hur de skulle kunna fälla Jesus genom något ord från honom .
40022016	De sände till honom sina lärjungar tillsammans med anhängare till Herodes , och de sa : " Lärare , vi vet att du är sanningsenlig och undervisar sant om Guds väg . Du låter dig inte påverkas av någon och är opartisk gentemot alla människor .
40022017	Säg oss då vad du anser ? Är det tillåtet att betala skatt till kejsaren , eller inte ? "
40022018	Jesus genomskådade deras ondska och sa : " Hycklare , varför frestar ni mig ?
40022019	Visa mig det mynt som man betalar skatten med . " De räckte honom ett ,
40022020	och han sa till dem : " Vems bild och inskrift är på detta ? "
40022021	De svarade : " Kejsarens . " Då sa han till dem : " Ge då kejsaren det som tillhör kejsaren , och Gud det som tillhör Gud . "
40022022	När de hörde detta häpnade de . Och de lämnade honom och gick sin väg .
40022023	Samma dag kom det några saddukeer till Jesus och hävdade att det inte finns någon uppståndelse , och de frågade honom :
40022024	" Lärare , Mose har sagt : Om någon dör barnlös ska hans bror gifta sig med änkan och skaffa barn åt sin bror .
40022025	Nu fanns det bland oss sju bröder . Den förste gifte sig och dog , och då han var utan barn lämnade han hustrun efter sig åt sin bror .
40022026	På samma sätt gick det med den andre och den tredje och med alla sju .
40022027	Sist av alla dog kvinnan .
40022028	Vid uppståndelsen , vem av de sju blir hon hustru till ? Alla hade ju henne . "
40022029	Jesus svarade dem : " Ni har kommit vilse och förstår varken Skriften eller Guds makt .
40022030	För vid uppståndelsen varken gifter de sig eller blir bortgifta , utan de är som änglarna i himlen .
40022031	Men angående de dödas uppståndelse , har ni inte läst vad Gud har sagt till er :
40022032	Jag är Abrahams Gud och Isaks Gud och Jakobs Gud . Gud är inte de dödas Gud , utan de levandes . "
40022033	När folket hörde detta häpnade de över hans undervisning .
40022034	När fariseerna fick höra att Jesus hade gjort saddukeerna svarslösa kom de samman .
40022035	En laglärd bland dem ville sätta Jesus på prov och frågade :
40022036	" Lärare , vilket bud är stort i lagen ? "
40022037	Han svarade : " Älska Herren din Gud med hela ditt hjärta och med hela din själ och med hela ditt förstånd .
40022038	Detta är det största och första budet .
40022039	Det andra liknar det : Älska din nästa som dig själv .
40022040	På dessa två bud vilar hela lagen och profeterna . "
40022041	Medan fariseerna var samlade frågade Jesus dem :
40022042	" Vad tänker ni om Kristus ? Vems son är han ? " De svarade honom : " Davids . "
40022043	Då sa han till dem : " Hur kan då David genom Anden kalla honom Herre , och säga :
40022044	Herren sa till min Herre : Sätt dig på min högra sida , tills jag har lagt dina fiender under dina fötter .
40022045	Om nu David kallar honom Herre , hur kan då Kristus vara Davids son ? "
40022046	Ingen kunde svara honom ett ord , och från den dagen vågade ingen längre ställa frågor till honom .
40023001	Sedan sa Jesus till folket och till sina lärjungar :
40023002	" De skriftlärda och fariseerna har satt sig på Moses stol .
40023003	Därför ska ni hålla och lyda allt vad de talar till er om , men följ inte deras gärningar , för de lever inte som de lär .
40023004	De binder ihop tunga och besvärliga packningar och lägger dem på människornas axlar , men själva vill de inte lyfta ett finger för att hjälpa dem .
40023005	De utför alla sina gärningar för att människor ska uppmärksamma dem . De gör sina bönekapslar breda och sina hörntofsar stora .
40023006	De älskar hedersplatsen vid festmåltiderna och de främsta platserna i synagogorna ,
40023007	och att bli hälsade på torgen och att man kallar dem rabbi .
40023008	Men ni ska inte låta er kallas rabbi , för en är er Lärare och ni är alla bröder .
40023009	Och ni ska inte kalla någon på jorden er fader , för en är er Fader , han som är i himlen .
40023010	Ni ska inte heller låta någon kalla er läromästare , för en är er läromästare , Kristus .
40023011	Den som är störst bland er ska vara de andras tjänare .
40023012	Men den som upphöjer sig ska bli förödmjukad , och den som ödmjukar sig ska bli upphöjd .
40023013	Fördömelse över er , skriftlärda och fariseer , ni hycklare ! Ni stänger himmelriket för människor . Ni går inte in själva , och dem som är på väg dit hindrar ni att komma in .
40023015	Fördömelse över er , skriftlärda och fariseer , ni hycklare ! Ni far över land och hav för att omvända någon , och när så har skett gör ni honom till ett helvetets barn , dubbelt värre än ni själva .
40023016	Fördömelse över er , ni blinda ledare ! Ni säger : ' Om någon svär en ed vid templet betyder det ingenting , men den som svär vid guldet i templet är bunden vid sin ed . '
40023017	Ni blinda och oförståndiga , vilket är förmer : guldet , eller templet som helgar guldet ?
40023018	Ni säger också : ' Om någon svär en ed vid altaret betyder det ingenting , men den som svär vid gåvan på altaret är bunden vid sin ed . '
40023019	Ni blinda , vilket är förmer : gåvan , eller altaret som helgar gåvan ?
40023020	Den som därför svär en ed vid altaret , svär både vid det och vid allt som ligger på det .
40023021	Och den som svär en ed vid templet svär både vid det och vid honom som bor där .
40023022	Och den som svär en ed vid himlen svär både vid Guds tron och vid honom som sitter på den .
40023023	Fördömelse över er , skriftlärda och fariseer , ni hycklare ! Ni ger tionde av mynta , dill och kummin men försummar det som är viktigare i lagen : rättvisan och barmhärtigheten och troheten . Men det ena borde ni göra utan att försumma det andra .
40023024	Ni blinda ledare , som silar mygg och sväljer kameler !
40023025	Fördömelse över er , skriftlärda och fariseer , ni hycklare ! Ni rengör utsidan av bägaren och fatet , men inuti är de fulla av habegär och omåttlighet .
40023026	Du blinde farisé , gör först insidan av bägaren ren , så blir också utsidan ren .
40023027	Fördömelse över er , skriftlärda och fariseer , ni hycklare ! Ni liknar vitkalkade gravar som utanpå ser vackra ut , men inuti är fulla av de dödas ben och allt orent .
40023028	Så verkar även ni till det yttre vara rättfärdiga inför människorna , men inuti är ni fulla av hyckleri och laglöshet .
40023029	Fördömelse över er , skriftlärda och fariseer , ni hycklare ! Ni bygger profeternas gravar och pryder de rättfärdigas gravmonument
40023030	och säger : ' Om vi hade levt på våra fäders tid skulle vi inte med dem ha utgjutit profeternas blod . '
40023031	Därmed vittnar ni om er själva att ni är söner till dem som mördade profeterna .
40023032	Så fyll då era fäders syndamått .
40023033	Ni ormar , ni giftormars yngel , hur ska ni kunna undgå att dömas till helvetet ?
40023034	Därför sänder jag till er profeter och visa män och lärare i Skriften . En del ska ni döda och korsfästa , andra ska ni prygla i era synagogor och förfölja från stad till stad .
40023035	Så kommer över er allt rättfärdigt blod som är utgjutet på jorden , från den rättfärdige Abels blod till blodet från Sakarja , Berekjas son , som ni mördade mellan templet och altaret .
40023036	Det jag säger till er är sant : Allt detta ska komma över det här släktet .
40023037	Jerusalem , Jerusalem , du som dödar profeterna och stenar dem som är sända till dig . Hur ofta har jag inte velat samla dina barn så som hönan samlar sina kycklingar under vingarna , men ni ville inte .
40023038	Lyssna , ert hus lämnas åt er att vara ödelagt .
40023039	För jag säger er att härefter ska ni inte se mig förrän ni säger : Välsignad är han som kommer i Herrens namn . "
40024001	När Jesus lämnade templet och var på väg ut kom hans lärjungar fram och uppmärksammade honom på tempelbyggnaderna .
40024002	Men han sa till dem : " Ni ser allt detta . Det jag säger till er är sant : Här ska inte lämnas sten på sten utan allt ska brytas ner . "
40024003	När Jesus sedan satt på Olivberget och lärjungarna var ensamma med honom gick de fram och frågade : " Säg oss när detta ska ske ? Och vad blir tecknet på din ankomst och den här tidsålderns slut ? "
40024004	Jesus svarade dem : " Se till att ingen vilseleder er ,
40024005	för många ska komma i mitt namn och påstå att de är Kristus , och ska leda många vilse .
40024006	Ni kommer att få höra om krig och rykten om krig . Men bli inte skrämda , för detta måste hända , men det är inte slutet .
40024007	Folk ska resa sig mot folk och rike mot rike , och det ska bli svält och jordbävningar på olika platser .
40024008	Men allt detta är bara början på födslovåndorna .
40024009	Då ska man utlämna er till att plågas och dödas , och ni ska bli hatade av alla folk på grund av mitt namn .
40024010	Och då ska många komma på fall och förråda varandra och hata varandra .
40024011	Många falska profeter ska träda fram och vilseleda många .
40024012	Och eftersom laglösheten breder ut sig ska kärleken kallna hos de flesta .
40024013	Men den som håller ut till slutet ska bli frälst .
40024014	Och detta evangelium om riket ska förkunnas i hela världen till ett vittnesbörd för alla folk , och sedan ska slutet komma .
40024015	När ni ser ' förödelsens vidrighet ' som profeten Daniel talar om stå på helig plats - förstå detta den som läser -
40024016	då ska de som är i Judeen fly till bergen .
40024017	Den som är på taket ska inte gå ner och hämta något från sitt hus ,
40024018	och den som är på åkern ska inte återvända för att hämta sin mantel .
40024019	Det blir hemskt för dem som väntar barn eller ammar i de dagarna .
40024020	Be att ni inte måste fly under vintern eller på sabbaten .
40024021	För då ska det bli en stor nöd vars like inte har inträffat sedan världens begynnelse och aldrig mer ska inträffa .
40024022	Och om inte de dagarna förkortades skulle ingen människa bli frälst . Men för de utvaldas skull kommer de dagarna att förkortas .
40024023	Om någon då säger till er : ' Här är Kristus , ' eller : ' Där är han , ' så tro det inte .
40024024	För falska kristusgestalter och falska profeter ska träda fram och utföra stora tecken och under för att om möjligt vilseleda även de utvalda .
40024025	Kom ihåg , jag har sagt er detta i förväg .
40024026	Om de alltså säger till er : ' Han är i öknen , ' så gå inte dit , eller : ' Han är i de inre rummen , ' så tro det inte .
40024027	För liksom blixten kommer från öster och syns i väster , så ska Människosonens ankomst vara .
40024028	Var än kadavret ligger där samlas gamarna .
40024029	Strax efter de dagarnas nöd ska solen förmörkas och månen mista sitt sken och stjärnorna falla från himlen och himlens krafter skakas .
40024030	Då ska Människosonens tecken synas på himlen , och jordens alla folk ska jämra sig . De ska se Människosonen komma på himlens moln med stor makt och härlighet .
40024031	Med starkt trumpetljud ska han sända ut sina änglar som ska samla hans utvalda från de fyra väderstrecken , från varje plats under himlen .
40024032	Lär av en jämförelse med fikonträdet . Så fort kvisten blir mjuk och bladen spricker ut vet ni att sommaren är nära .
40024033	Likaså ska ni veta när ni ser detta hända att han är nära , utanför dörren .
40024034	Det jag säger till er är sant : Detta släkte ska inte försvinna förrän allt det här sker .
40024035	Himmel och jord ska försvinna , men mina ord ska aldrig försvinna .
40024036	Men angående den dagen eller timmen vet ingen , inte ens himlens änglar eller Sonen , ingen utom Fadern .
40024037	För som det var i Noas dagar , så ska det vara vid Människosonens ankomst .
40024038	Som under dagarna före floden - folk åt och drack , gifte sig och blev bortgifta , ända till den dag då Noa gick in i arken ,
40024039	och de begrep inget förrän floden kom och svepte bort alla - så ska det bli vid Människosonens ankomst .
40024040	Då ska två män vara ute på åkern , en tas med och en lämnas kvar .
40024041	Två kvinnor ska mala på en handkvarn , en tas med och en lämnas kvar .
40024042	Var därför vaksamma , för ni vet inte vilken dag er Herre kommer .
40024043	Men det förstår ni att om husbonden visste när på natten tjuven kom skulle han hålla sig vaken och inte tillåta att någon bröt sig in i hans hus .
40024044	Var därför också ni beredda , för Människosonen kommer i en timme då ni inte väntar det .
40024045	Vem är alltså en trogen och förståndig slav som av sin herre blivit satt över sitt husfolk till att ge dem mat i rätt tid ?
40024046	Salig är den slaven om hans herre finner honom göra så när han kommer .
40024047	Det jag säger till er är sant : Han ska låta honom förvalta allt han äger .
40024048	Men om slaven är ond och tänker : ' Min herre dröjer , '
40024049	och börjar slå de andra slavarna och äter och dricker med de berusade ,
40024050	då ska hans herre komma en oväntad dag och en överraskande timme .
40024051	Han ska hugga honom i stycken och låta honom få sin plats bland hycklare . Där ska man gråta och våndas .
40025001	Då ska himmelriket bli som tio jungfrur som tog sina lampor och gick ut för att möta brudgummen .
40025002	Fem av dem var oförståndiga och fem var kloka .
40025003	De oförståndiga hade tagit med sig lamporna men tog ingen olja till dem .
40025004	De kloka tog olja i kärlen tillsammans med lamporna .
40025005	Då nu brudgummen dröjde blev de alla dåsiga och somnade .
40025006	Vid midnatt hördes ett rop : ' Brudgummen är här , gå ut och möt honom ! '
40025007	Då vaknade alla jungfrurna och gjorde i ordning sina lampor .
40025008	De oförståndiga sa till de kloka : ' Ge oss av er olja , för våra lampor slocknar . '
40025009	De kloka svarade : ' Den räcker nog inte både till oss och till er . Gå till dem som säljer och köp åt er . '
40025010	Men när de hade gått för att köpa kom brudgummen . Och de som stod redo gick med honom in till bröllopsfesten , och dörren stängdes .
40025011	Efter ett tag kom de andra jungfrurna tillbaka och sa : ' Herre , Herre , öppna för oss ! '
40025012	Men han svarade : ' Det jag säger till er är sant : Jag känner er inte . '
40025013	Vaka därför , för ni vet inte dagen eller timmen .
40025014	Det blir som när en man skulle resa utomlands . Han kallade på sina slavar och överlämnade sin förmögenhet åt dem .
40025015	En gav han omkring hundra årslöner , en annan fyrtio och en tredje tjugo - var och en efter hans förmåga . Sedan reste han i väg .
40025016	Den som hade fått hundra årslöner gick genast och gjorde affärer med dem och tjänade lika mycket till .
40025017	Den som hade fått fyrtio årslöner tjänade på samma sätt lika mycket till .
40025018	Men den som hade fått tjugo årslöner gick och grävde ner dem i marken och gömde sin herres pengar .
40025019	En lång tid därefter kom slavarnas herre och begärde redovisning av dem .
40025020	Den som hade fått omkring hundra årslöner kom och lämnade fram lika mycket till och sa : ' Herre , den förmögenhet du gav mig har jag fördubblat . '
40025021	Hans herre sa till honom : ' Utmärkt , du är en bra och trogen slav . Du har varit trogen i det lilla , jag ska anförtro dig mycket . Gå in och dela din herres glädje . '
40025022	Så kom den som hade fått omkring fyrtio årslöner fram och sa : ' Herre , den förmögenhet du gav mig har jag fördubblat . '
40025023	Hans herre sa till honom : ' Utmärkt , du är en bra och trogen slav . Du har varit trogen i det lilla , jag ska anförtro dig mycket . Gå in och dela din herres glädje . '
40025024	Även den som hade fått omkring tjugo årslöner kom fram . Han sa : ' Herre , jag visste att du är en hård man som skördar där du inte har sått och samlar in där du inte har strött ut .
40025025	Av rädsla gick jag och gömde din förmögenhet i marken . Här har du vad som är ditt . '
40025026	Men hans herre svarade : ' Du är en dålig och lat slav . Du visste att jag skördar där jag inte har sått och samlar in där jag inte har strött ut .
40025027	Då borde du ha placerat mina pengar i en bank så att jag hade fått igen det som är mitt med ränta när jag kom .
40025028	Ta därför ifrån honom förmögenheten och ge den åt honom som har tvåhundra årslöner .
40025029	För den som har ska få , och det i överflöd , men från den som inget har ska tas också det han har .
40025030	Kasta ut den värdelösa slaven i mörkret här utanför . Där ska man gråta och våndas . '
40025031	När Människosonen kommer i sin härlighet , och alla änglar med honom , då ska han sätta sig på sin härlighets tron .
40025032	Alla folk ska samlas inför honom , och han ska skilja dem från varandra som herden skiljer fåren från getterna .
40025033	Han ska ställa fåren på sin högra sida men getterna på den vänstra .
40025034	Då ska kungen säga till dem som står på hans högra sida : ' Kom , ni som är välsignade av min Fader , och ta det rike i arv som stått förberett åt er från världens skapelse .
40025035	För jag var hungrig och ni gav mig att äta , jag var törstig och ni gav mig att dricka , jag var främling och ni välkomnade mig ,
40025036	jag var naken och ni klädde mig , jag var sjuk och ni besökte mig , jag satt i fängelse och ni kom till mig . '
40025037	Då ska de rättfärdiga svara honom : ' Herre , när såg vi dig hungrig och gav dig att äta , eller törstig och gav dig att dricka ?
40025038	Och när såg vi dig vara främling och välkomnade dig , eller naken och klädde dig ?
40025039	Och när såg vi dig sjuk eller i fängelse och kom till dig ? '
40025040	Då ska kungen svara dem : ' Det jag säger till er är sant : Det som ni har gjort för en av dessa mina minsta bröder , det har ni gjort för mig . '
40025041	Sedan ska han säga till dem som står på den vänstra sidan : ' Gå bort ifrån mig , ni som är under förbannelse , till den eviga elden som är beredd åt djävulen och hans änglar .
40025042	För jag var hungrig och ni gav mig inte att äta , jag var törstig och ni gav mig inte att dricka ,
40025043	jag var främling och ni välkomnade mig inte , naken och ni klädde mig inte , sjuk och i fängelse och ni besökte mig inte . '
40025044	Då ska de svara : ' Herre , när såg vi dig hungrig eller törstig eller som främling eller naken eller sjuk eller i fängelse och tog inte hand om dig ? '
40025045	Då ska han svara dem : ' Det jag säger till er är sant : Det som ni inte har gjort för en av dessa minsta , det har ni inte heller gjort för mig . '
40025046	Och dessa ska gå bort till evigt straff , men de rättfärdiga till evigt liv . "
40026001	När Jesus hade avslutat hela detta tal sa han till sina lärjungar :
40026002	" Ni vet att det om två dagar är påsk , och då ska Människosonen överlämnas till att korsfästas . "
40026003	Översteprästerna och folkets äldste samlades nu i översteprästen Kajafas palats
40026004	och planerade att gripa Jesus med list och döda honom .
40026005	Men de sa : " Inte under högtiden , för det kan orsaka upplopp bland folket . "
40026006	När Jesus befann sig i Betania hemma hos Simon den spetälske ,
40026007	kom en kvinna fram till honom . Hon hade en alabasterflaska med mycket dyrbar balsam och hällde ut den över hans huvud där han låg till bords .
40026008	När lärjungarna såg det blev de upprörda och sa : " Varför detta slöseri ?
40026009	Det där hade man ju kunnat sälja för mycket pengar och ge åt de fattiga . "
40026010	Jesus hörde det och sa till dem : " Varför besvärar ni kvinnan ? Hon har gjort en vacker gärning mot mig .
40026011	De fattiga har ni alltid ibland er , men mig har ni inte alltid .
40026012	När hon hällde ut denna balsam över min kropp förberedde hon min begravning .
40026013	Det jag säger till er är sant : Överallt i världen där detta evangelium förkunnas ska man också berätta vad hon gjorde och minnas henne . "
40026014	Då gick en av de tolv , han som hette Judas Iskariot , till översteprästerna
40026015	och sa : " Vad vill ni ge mig om jag överlämnar honom åt er ? " De vägde upp trettio silvermynt åt honom .
40026016	Och från det ögonblicket sökte han efter ett lämpligt tillfälle att förråda Jesus .
40026017	Första dagen i det osyrade brödets högtid gick lärjungarna fram till Jesus och frågade : " Var vill du att vi ska förbereda för påskmåltiden åt dig ? "
40026018	Han svarade : " Gå in i staden till en viss man och säg till honom : ' Läraren säger : Min stund är nära , hos dig vill jag äta påskmåltiden med mina lärjungar ' . "
40026019	Lärjungarna gjorde som Jesus hade sagt åt dem och de förberedde för påskmåltiden .
40026020	När det blev kväll låg Jesus till bords med de tolv .
40026021	Medan de åt sa han : " Det jag säger till er är sant : En av er ska förråda mig . "
40026022	De blev mycket bedrövade och började fråga honom en efter en : " Herre , det är väl inte jag ? "
40026023	Han svarade : " Den som har doppat handen i skålen tillsammans med mig ska förråda mig .
40026024	Människosonen går bort , som det står skrivet om honom , men det blir hemskt för den människa som förråder Människosonen . Det hade varit bättre för honom om han aldrig blivit född . "
40026025	Judas , som skulle förråda honom , sa : " Rabbi , det är väl inte jag ? " Jesus svarade : " Du har själv sagt det . "
40026026	Medan de åt tog Jesus ett bröd , välsignade det , bröt det och gav åt lärjungarna och sa : " Tag och ät . Detta är min kropp . "
40026027	Och han tog en bägare , bad tackbönen och gav åt dem och sa : " Drick av den alla ,
40026028	för detta är mitt blod , förbundsblodet som är utgjutet för många till syndernas förlåtelse .
40026029	Jag säger er , från denna stund kommer jag inte att dricka av det som vinstocken ger förrän den dag då jag dricker nytt vin med er i min Faders rike . "
40026030	Och när de hade sjungit lovsången gick de ut till Olivberget .
40026031	Då sa Jesus till dem : " I denna natt ska ni alla överge mig , för det står skrivet : Jag ska slå herden , och fåren i hjorden ska skingras .
40026032	Men när jag har uppstått ska jag gå före er till Galileen . "
40026033	Petrus svarade honom : " Om än alla överger dig , så ska jag aldrig överge dig . "
40026034	Jesus sa : " Det jag säger till dig är sant : I denna natt , innan tuppen gal , ska du tre gånger ha förnekat mig . "
40026035	Petrus svarade honom : " Om jag än måste dö med dig ska jag aldrig förneka dig . " Och det sa även alla de andra lärjungarna .
40026036	Sedan gick Jesus med dem till en plats som heter Getsemane , och han sa till lärjungarna : " Sätt er här , medan jag går dit och ber . "
40026037	Han tog med sig Petrus och Sebedaios båda söner . Sorg och ångest kom över honom ,
40026038	och han sa till dem : " Min själ är djupt bedrövad , ända till döds . Stanna här och vaka med mig . "
40026039	Och han gick lite längre bort , föll ner på ansiktet och bad : " Min Fader , om det är möjligt , låt denna bägare gå förbi mig . Men inte som jag vill utan som du vill . "
40026040	När han kom tillbaka till lärjungarna och fann dem sovande , sa han till Petrus : " Ni kunde alltså inte vaka ens en timme med mig ?
40026041	Vaka och be att ni inte kommer i frestelse . Anden är villig , men kroppen är svag . "
40026042	Sedan gick han bort för andra gången och bad : " Min Fader , om den inte kan tas bort , utan jag måste dricka den , så ske din vilja . "
40026043	Han kom tillbaka och fann igen att de sov , så sömntunga var deras ögon .
40026044	Då lämnade han dem och gick åter bort och bad för tredje gången med samma ord .
40026045	Sedan kom han till lärjungarna och sa till dem : " Ni sover och vilar er . Lyssna , timmen är här då Människosonen ska överlämnas i syndarnas händer .
40026046	Res er upp , låt oss gå , han som förråder mig är nära . "
40026047	Medan han talade kom Judas , en av de tolv , och med honom en stor folkhop med svärd och påkar , utsända av översteprästerna och folkets äldste .
40026048	Förrädaren hade gett dem ett tecken och sagt : " Det är den som jag kysser , grip honom . "
40026049	Och han gick genast fram till Jesus , hälsade honom och sa : " rabbi , " och kysste honom .
40026050	Jesus sa : " Min vän , gör vad du ska . " Då gick de fram och grep Jesus och höll fast honom .
40026051	Och en av dem som var med Jesus sträckte plötsligt ut handen och drog sitt svärd och slog mot översteprästens slav och högg av honom örat .
40026052	Då sa Jesus till honom : " För in ditt svärd tillbaka till dess plats , för alla som drar svärd ska dödas med svärd .
40026053	Eller tror du inte att jag kan be min Fader att han genast sänder mig en hel armé av änglar ?
40026054	Men hur skulle då Skrifterna uppfyllas som säger att detta måste ske ? "
40026055	I samma stund sa Jesus till folkhopen : " Som mot en förbrytare har ni gått ut med svärd och påkar för att gripa mig . Dagligen satt jag i templet och undervisade , och ni grep mig inte .
40026056	Men allt detta har skett för att profeternas skrifter skulle uppfyllas . " Då övergav alla lärjungarna honom och flydde .
40026057	De som hade gripit Jesus förde honom till översteprästen Kajafas , där de skriftlärda och de äldste hade samlats .
40026058	Petrus följde Jesus på avstånd fram till översteprästens gård . Där gick han in och satte sig bland vakterna för att se hur det skulle sluta .
40026059	Översteprästerna och hela Högsta rådet sökte få fram något falskt vittnesmål mot Jesus för att kunna döma honom till döden .
40026060	Men de fann inget trots att många falska vittnen trädde fram . Till sist kom det fram två
40026061	som sa : " Han har sagt att han kan riva ner Guds tempel och bygga upp det igen på tre dagar . "
40026062	Då reste sig översteprästen och frågade honom : " Har du inget svar på deras vittnesmål mot dig ? "
40026063	Men Jesus teg . Då sa översteprästen till honom : " Jag avkräver dig svar under ed vid den levande Guden , säg oss om du är Kristus , Guds Son . "
40026064	Jesus svarade : " Du själv sa det . Men jag säger er : Härefter ska ni se Människosonen sitta på Maktens högra sida och komma på himlens moln . "
40026065	Då rev översteprästen sönder sina kläder och sa : " Han har hädat ! Vad behöver vi nu vittnen till ? Ni har ju nu hört hädelsen .
40026066	Vad säger ni ? " De svarade : " Han förtjänar döden . "
40026067	Och de spottade honom i ansiktet och slog honom med knytnävarna , och andra gav honom örfilar
40026068	och sa : " Profetera för oss , Kristus ! Vem var det som slog dig ? "
40026069	Petrus satt ute på gården . En tjänsteflicka kom fram till honom och sa : " Du var också tillsammans med Jesus från Galileen . "
40026070	Men han nekade inför alla och sa : " Jag vet inte vad du pratar om . "
40026071	När han sedan gick ut till porten såg en annan tjänsteflicka honom och hon sa till de närvarande : " Den där var tillsammans med Jesus från Nasaret . "
40026072	Han nekade igen och svor på det : " Jag känner inte den mannen . "
40026073	Strax därefter kom de som stod där fram till Petrus och sa : " Visst är även du en av dem , det avslöjas ju också på ditt uttal . "
40026074	Då började han förbanna sig , och bedyrade : " Jag känner inte den mannen . " Och strax gol tuppen .
40026075	Då mindes Petrus det ord som Jesus hade sagt : " Innan tuppen gal ska du tre gånger förneka mig . " Och han gick ut och grät bittert .
40027001	Tidigt på morgonen beslöt alla översteprästerna och folkets äldste att de skulle få Jesus dömd till döden .
40027002	De band honom , förde bort honom och överlämnade honom till Pilatus , ståthållaren .
40027003	Men då Judas , som hade förrått Jesus , såg att Jesus var dömd , ångrade han sig och lämnade tillbaka de trettio silvermynten till översteprästerna och de äldste
40027004	och sa : " Jag har syndat och förrått oskyldigt blod . " De svarade : " Vad rör det oss ? Du ser det så . "
40027005	Då kastade han silvermynten i templet och lämnade platsen och gick bort och hängde sig .
40027006	Översteprästerna tog mynten och sa : " Det är inte lagligt att lägga dem i offerkistan eftersom det är blodspengar . "
40027007	Efter rådslag beslöt de att för dessa pengar köpa Krukmakaråkern till begravningsplats för främlingar .
40027008	Därför kallas den åkern Blodsåkern än i dag .
40027009	Då uppfylldes det som var sagt genom profeten Jeremia : Och de tog de trettio silvermynten , priset på den värderade , satt av Israels söner ,
40027010	och gav dem för Krukmakaråkern , så som Herren hade sagt åt mig .
40027011	Jesus ställdes nu inför ståthållaren , som frågade honom : " Är du judarnas kung ? " Jesus svarade : " Du säger det själv . "
40027012	Men när översteprästerna och de äldste anklagade honom gav han inget svar .
40027013	Då sa Pilatus till honom : " Hör du inte hur mycket de anklagar dig ? "
40027014	Men Jesus svarade honom inte med ett enda ord , så att ståthållaren blev mycket förvånad .
40027015	Vid högtiden brukade ståthållaren frige en fånge , vald av folket .
40027016	Just då hade man en beryktad fånge vid namn Jesus Barabbas .
40027017	När de nu var samlade frågade Pilatus dem : " Vem vill ni att jag ska frige , Jesus Barabbas eller Jesus som kallas Kristus ? "
40027018	För han visste att det var av avund som de hade överlämnat honom .
40027019	Medan Pilatus satt på domartribunen sände hans hustru detta budskap till honom : " Ha ingenting att göra med denne rättfärdige man , för jag har i dag lidit svårt i en dröm på grund av honom . "
40027020	Men översteprästerna och de äldste övertalade folkmassan att begära Barabbas fri och Jesus avrättad .
40027021	Ståthållaren frågade dem nu : " Vem av de två vill ni att jag ska frige åt er ? " De svarade : " Barabbas . "
40027022	Pilatus frågade dem : " Vad ska jag då göra med Jesus som kallas Kristus ? " Alla svarade : " Korsfäst honom ! "
40027023	Han frågade : " Varför ? Vad ont har han gjort ? " Men de skrek ännu högre : " Korsfäst honom ! "
40027024	Då Pilatus såg att ingenting hjälpte utan att upplopp var nära , tog han vatten och sköljde sina händer inför folket och sa : " Jag är oskyldig till denne mans blod . Detta blir er sak . "
40027025	Allt folket svarade : " Låt hans blod komma över oss och över våra barn . "
40027026	Då frigav han Barabbas åt dem , men Jesus lät han prygla och överlämnade honom till att korsfästas .
40027027	Därefter tog ståthållarens soldater Jesus till ståthållarens högkvarter och samlade hela vaktstyrkan kring honom .
40027028	De tog av honom kläderna och svepte en röd mantel om honom ,
40027029	vred ihop en krans av törne och satte den på hans huvud och en käpp i hans högra hand . Medan de föll på knä inför honom hånade de honom och sa : " Leve judarnas kung ! "
40027030	Och de spottade på honom och tog käppen och slog honom i huvudet .
40027031	När de hade hånat honom tog de av honom manteln och klädde honom i hans egna kläder och förde bort honom till att korsfästas .
40027032	På vägen ut fann de en man , Simon från Kyrene . Honom tvingade de att bära Jesu kors .
40027033	Och när de kom till den plats som kallas Golgota - det betyder Skallen -
40027034	gav de Jesus vin att dricka blandat med galla . Han smakade , men ville inte dricka .
40027035	När de hade korsfäst honom delade de hans kläder mellan sig genom att kasta lott om dem .
40027036	Sedan satte de sig där och vaktade honom .
40027037	Över hans huvud hade de satt upp anklagelsen mot honom som löd : ' Detta är Jesus , judarnas kung . '
40027038	Samtidigt korsfästes två förbrytare med honom , en på högra sidan och en på vänstra .
40027039	De som gick förbi smädade honom och skakade på huvudet
40027040	och sa : " Du som river ner templet och bygger upp det på tre dagar , fräls dig själv ! Om du är Guds Son , stig ner från korset . "
40027041	Även översteprästerna och de skriftlärda och de äldste hånade honom och sa :
40027042	" Andra har han frälst , sig själv kan han inte frälsa . Han är Israels kung ! Han kan stiga ner nu från korset så ska vi tro på honom .
40027043	Han litar på Gud , nu får Gud rädda honom om han vill ha honom . För han har ju sagt att han är Guds Son . "
40027044	Och på samma sätt blev han skymfad av förbrytarna som var korsfästa med honom .
40027045	Mitt på dagen kom ett mörker över hela landet . Det varade till femtontiden ,
40027046	och då ropade Jesus med hög röst : Eli , Eli , lema sabachtani ? Det betyder : Min Gud , min Gud , varför har du övergett mig ?
40027047	Några som stod där hörde det och sa : " Han ropar på Elia . "
40027048	Genast sprang en av dem och tog en svamp , fyllde den med surt vin och fäste den runt en käpp och gav honom att dricka .
40027049	De andra sa : " Vänta , låt oss se om Elia kommer och frälser honom . "
40027050	Men Jesus ropade åter högt och överlämnade sin ande .
40027051	Och plötsligt brast templets förhänge i två delar , uppifrån och ända ner . Och jorden skakade och klipporna rämnade .
40027052	Gravarna öppnades och många av de insomnade heligas kroppar väcktes upp .
40027053	De gick efter hans uppståndelse ut ur gravarna och gick in i den heliga staden och uppenbarade sig för många .
40027054	När officeren och de som med honom bevakade Jesus såg jordbävningen och det som hände , greps de av stark fruktan och sa : " Denne var i sanning Guds Son . "
40027055	Många kvinnor stod där på avstånd och såg på . De hade följt Jesus från Galileen och tjänat honom .
40027056	Bland dem var Maria från Magdala , Maria som var Jakobs och Josefs mor , och modern till Sebedaios söner .
40027057	När det blev kväll kom en rik man från Arimataia vid namn Josef , som också han hade blivit en Jesu lärjunge .
40027058	Han gick till Pilatus och bad att få Jesu kropp . Pilatus gav då order om att han skulle få den .
40027059	Josef tog kroppen , svepte den i rent linnetyg
40027060	och lade den i sin nya grav som han hade låtit hugga ut i klippan . Sedan rullade han en stor sten för ingången till graven och gick därifrån .
40027061	Maria från Magdala och den andra Maria var där , de satt mitt emot graven .
40027062	Nästa dag , som var dagen efter förberedelsedagen , samlades översteprästerna och fariseerna hos Pilatus
40027063	och sa : " Herre , vi minns vad den där irrläraren sa medan han levde : ' Efter tre dagar ska jag uppstå . '
40027064	Ge därför order om att graven blir bevakad fram till tredje dagen , så att inte hans lärjungar kommer och stjäl honom och säger till folket att han har uppstått från de döda . Då blir den sista irrläran värre än den första . "
40027065	Pilatus sa till dem : " Ni har en vaktstyrka , gå och bevaka graven så gott ni kan . "
40027066	De gick och bevakade graven genom att försegla stenen och placera ut vakten .
40028001	Efter sabbaten , i gryningen på söndagen , gick Maria från Magdala och den andra Maria för att besöka graven .
40028002	Och det hände att ett kraftigt jordskalv inträffade , för en Herrens ängel steg ner från himlen . Han gick fram och rullade undan stenen och satte sig på den .
40028003	Hans utseende var som blixten och hans kläder var vita som snö .
40028004	Vakterna skakade av skräck för honom och blev som döda .
40028005	Ängeln sa till kvinnorna : " Var inte rädda . Jag vet att ni söker Jesus , den korsfäste .
40028006	Han är inte här , han har uppstått , så som han sa . Kom och se platsen där han låg .
40028007	Och skynda er i väg och säg till hans lärjungar att han har uppstått från de döda . Lyssna , han går före er till Galileen , där ska ni få se honom . Detta är nu sagt . "
40028008	De skyndade sig från graven under fruktan och stor glädje , och sprang för att berätta för hans lärjungar .
40028009	Och plötsligt kom Jesus emot dem och hälsade dem . De gick fram och tog om hans fötter och tillbad honom .
40028010	Då sa Jesus till dem : " Var inte rädda . Gå och säg till mina bröder att de ska gå till Galileen . Där ska de få se mig . "
40028011	Medan kvinnorna var på väg kom några ur vaktstyrkan in i staden och underrättade översteprästerna om allt som hade hänt .
40028012	Dessa samlades med de äldste och höll råd , sedan gav de soldaterna en stor summa pengar
40028013	och sa : " Säg att hans lärjungar kom under natten och stal honom medan ni sov .
40028014	Och om ståthållaren får höra detta ska vi övertyga honom så att ni kan känna er lugna . "
40028015	De tog emot pengarna och gjorde som de hade blivit tillsagda . Och detta rykte är än i dag spritt bland judarna .
40028016	De elva lärjungarna begav sig till det berg i Galileen dit Jesus hade befallt dem att gå .
40028017	Och när de såg honom tillbad de honom . Men andra tvivlade .
40028018	Då trädde Jesus fram och talade till dem . Han sa : " Jag har fått all makt i himlen och på jorden .
40028019	Gå därför och gör alla folk till lärjungar , döp dem i Faderns och Sonens och den helige Andes namn ,
40028020	lär dem att hålla allt vad jag har befallt er . Och kom ihåg , jag är med er alla dagar intill tidsålderns slut . "
41001001	Här börjar evangeliet om Jesus Kristus , Guds Son .
41001002	Så står det skrivet hos profeten Jesaja : Lyssna , jag sänder min budbärare framför dig , han ska bereda din väg .
41001003	En röst ropar i öknen : Förbered väg för Herren , gör hans stigar raka !
41001004	Johannes Döparen trädde fram i öknen och förkunnade omvändelsens dop till syndernas förlåtelse .
41001005	Och hela Judeen och alla i Jerusalem gick ut till honom och bekände sina synder då de döptes av honom i Jordanfloden .
41001006	Johannes var klädd i kamelhår och hade ett läderbälte om sig , och han levde av gräshoppor och vildhonung .
41001007	Han förkunnade : " Efter mig kommer den som är mäktigare än jag , vars sandalremmar jag inte är värdig att böja mig ner och knyta upp .
41001008	Jag har döpt er i vatten , men han ska döpa er i den helige Ande . "
41001009	Vid den tiden kom Jesus från Nasaret i Galileen och blev döpt i Jordanfloden av Johannes .
41001010	Så fort han steg upp ur vattnet såg han himlen dela sig och Anden komma ner över honom som en duva .
41001011	Och en röst kom från himlen : " Du är min Son , den Älskade , du är min glädje . "
41001012	Genast drev Anden honom ut i öknen .
41001013	Han befann sig i öknen under fyrtio dagar och frestades av Satan . Han levde bland de vilda djuren . Och änglarna tjänade honom .
41001014	Efter att Johannes satts i fängelse kom Jesus till Galileen och förkunnade Guds evangelium .
41001015	Han sa : " Tiden är fullbordad och Guds rike är nära . Omvänd er och tro evangelium . "
41001016	När han gick längs Galileiska sjön fick han se Simon och hans bror Andreas kasta ut nät i sjön , för de var fiskare .
41001017	Jesus sa till dem : " Följ mig , jag ska göra er till människofiskare . "
41001018	Genast lämnade de näten och följde honom .
41001019	Han gick en bit till och fick se Jakob , Sebedaios son , och hans bror Johannes . De var i båten och gjorde i ordning sina nät .
41001020	Utan att dröja kallade han på dem , och de lämnade sin far Sebedaios och hans anställda kvar i båten och följde Jesus .
41001021	De kom till Kafarnaum , och så fort det blev sabbat gick han till synagogan och undervisade .
41001022	De häpnade över hans lära , för han undervisade dem med auktoritet , och inte som de skriftlärda .
41001023	Plötsligt kom i deras synagoga en man med en oren ande i sig , och han skrek :
41001024	" Vad har du med oss att göra , Jesus från Nasaret ? Har du kommit för att fördärva oss ? Jag vet vem du är - Guds Helige . "
41001025	Men Jesus sa strängt till honom : " Tig och far ut ur honom ! "
41001026	Den orena anden ryckte våldsamt i mannen och skrek högt och for ut ur honom .
41001027	Alla blev förskräckta och frågade varandra : " Vad är detta ? En ny lära med makt ! Även de orena andarna befaller han , och de lyder honom . "
41001028	Och ryktet om honom spred sig snabbt överallt i hela Galileen .
41001029	Från synagogan gick de direkt till Simons och Andreas hus tillsammans med Jakob och Johannes .
41001030	Simons svärmor låg i feber , och de talade genast med Jesus om henne .
41001031	Han gick fram , tog hennes hand och reste henne upp . Febern lämnade henne och hon betjänade dem .
41001032	När kvällen kom och solen gått ner förde man till honom alla som var sjuka och besatta .
41001033	Hela staden var samlad utanför dörren .
41001034	Och han botade många som led av olika sjukdomar och kastade ut många demoner och förbjöd demonerna att tala eftersom de visste vem han var .
41001035	Tidigt på morgonen då det ännu var mörkt steg Jesus upp och gick till en enslig plats , och där bad han .
41001036	Simon och de andra letade efter honom .
41001037	De fann Jesus och sa : " Alla söker efter dig . "
41001038	Han sa : " Vi går någon annanstans , till byarna här omkring så att jag kan förkunna även där , för det var därför jag kom . "
41001039	Och han var i hela Galileen och predikade i deras synagogor och kastade ut demonerna .
41001040	En spetälsk kom till honom och föll på knä och bad : " Om du vill , så kan du göra mig ren . "
41001041	Jesus greps av medlidande , sträckte ut handen och rörde vid honom och sa : " Jag vill . Bli ren . "
41001042	På en gång försvann spetälskan och han blev ren .
41001043	Jesus sände omedelbart bort honom och sa strängt :
41001044	" Berätta inte för någon , men gå och visa dig för prästen och frambär den offergåva som Mose har föreskrivit för din rening , till ett vittnesbörd för dem . "
41001045	Men han gick därifrån och började ivrigt ropa ut och sprida vad som hade hänt , så att Jesus inte längre öppet kunde gå in i någon stad utan måste vistas på obefolkade platser . Och det kom folk till honom från alla håll .
41002001	Några dagar därefter återvände Jesus till Kafarnaum . När man fick höra att han var i huset
41002002	samlades så många att de inte längre fick plats ens utanför dörren . Och han talade ordet till dem .
41002003	Då förde man till honom en lam man som bars av fyra män .
41002004	Men när de på grund av allt folket inte kunde komma nära Jesus tog de bort taket över honom och gjorde en öppning och firade ner bädden på vilken den lame låg .
41002005	Jesus såg deras tro och sa till den lame : " Mitt barn , dina synder är förlåtna . "
41002006	Nu satt där några skriftlärda , och de tänkte i sina hjärtan :
41002007	" Varför säger han så ? Han hädar . Vem kan förlåta synder utom Gud ? "
41002008	Omedelbart visste Jesus i sin ande vad de tänkte inom sig , och sa till dem : " Varför tänker ni så i era hjärtan ?
41002009	Vilket är lättast , att säga till den lame : ' Dina synder är förlåtna , ' eller att säga : ' Res dig upp , ta din bädd och gå ? '
41002010	Men för att ni ska förstå att Människosonen har makt på jorden att förlåta synder , " - och så talade han till den lame -
41002011	" jag säger dig : Res dig upp , ta din bädd och gå hem . "
41002012	Då reste sig mannen och tog genast sin bädd och gick ut i allas åsyn , så att de slogs av häpnad och prisade Gud och sa : " Aldrig har vi sett något liknande . "
41002013	Jesus gick åter längs sjön . Allt folket kom till honom , och han undervisade dem .
41002014	Och när han gick där fick han se Levi , Alfaios son , sitta vid en plats där skatt drevs in , och han sa till honom : " Följ mig . " Och Levi steg upp och följde honom .
41002015	När Jesus sedan låg till bords i hans hus var det många skatteindrivare och syndare som låg till bords med honom och hans lärjungar , för det var många som följde honom .
41002016	När de skriftlärda bland fariseerna såg att han åt tillsammans med skatteindrivare och syndare , frågade de hans lärjungar : " Varför äter han med skatteindrivare och syndare ? "
41002017	Jesus hörde det och sa till dem : " Det är inte de friska som behöver läkare utan de sjuka . Jag har inte kommit för att kalla rättfärdiga , utan syndare . "
41002018	Johannes lärjungar och fariseerna fastade . Då kom några och frågade Jesus : " Varför fastar Johannes lärjungar och fariseernas , men inte dina lärjungar ? "
41002019	Jesus svarade : " Kan bröllopsgästerna fasta medan brudgummen är hos dem ? Så länge brudgummen är hos dem kan de inte fasta .
41002020	Men den tid kommer när brudgummen tas ifrån dem och då ska de fasta på den dagen .
41002021	Ingen syr fast en lapp av okrympt tyg på en gammal mantel , för då river det nya tyget av från den gamla manteln och revan blir värre .
41002022	Ingen häller nytt vin i gamla skinnsäckar , för då skulle vinet spränga säckarna och både vinet och säckarna förstöras . Nytt vin häller man i nya säckar . "
41002023	Och det hände att han på sabbaten vandrade genom sädesfälten , och hans lärjungar började rycka av ax där de gick .
41002024	Då sa fariseerna till honom : " Titta , varför gör de sådant på sabbaten som är otillåtet ? "
41002025	Han svarade : " Har ni aldrig läst vad David gjorde då han och hans män blev hungriga och kom i nöd ?
41002026	När Evjatar var överstepräst gick han in i Guds hus och åt de heliga bröden som endast är tillåtet för prästerna att äta , och han gav även till dem som var med honom . "
41002027	Jesus sa till dem : " Sabbaten blev gjord för människan och inte människan för sabbaten .
41002028	Så är Människosonen Herre också över sabbaten . "
41003001	Jesus gick åter in i synagogan , och där fanns en man med förlamad hand .
41003002	Spänt iakttog de Jesus för att se om han skulle bota honom på sabbaten , så att de skulle kunna anklaga honom .
41003003	Han sa till mannen med den förlamade handen : " Ställ dig här i mitten . "
41003004	Sedan frågade han dem : " Vad är tillåtet på sabbaten , göra gott eller göra ont , rädda liv eller döda ? " Men de teg .
41003005	Då såg han sig omkring med vrede , bedrövad över deras förhärdade hjärtan , och sa till mannen : " Sträck ut din hand . " Han sträckte ut handen , och den var frisk .
41003006	Men fariseerna gick ut och började genast överlägga med Herodes anhängare om hur de skulle döda honom .
41003007	Jesus drog sig undan med sina lärjungar ner mot sjön . Mycket folk från Galileen följde efter . Även från Judeen ,
41003008	Jerusalem , Idumeen och från andra sidan Jordanfloden och från trakten av Tyros och Sidon kom folk till honom i skaror när de hörde berättas om allt han gjorde .
41003009	Jesus sa till sina lärjungar att ha en båt i beredskap åt honom så att inte massan skulle tränga honom .
41003010	Han hade nämligen botat många , så att alla som led av någon plåga pressade sig på honom för att få röra vid honom .
41003011	Och när de orena andarna såg honom kastade de sig ner för honom och ropade : " Du är Guds Son ! "
41003012	Men han förbjöd dem strängt att avslöja vem han var .
41003013	Och Jesus gick upp på berget och kallade till sig dem som han hade bestämt , och de kom till honom .
41003014	Han utsåg tolv som han kallade apostlar . De skulle vara med honom , och dem skulle han sända ut att predika
41003015	och ha auktoritet att kasta ut demonerna .
41003016	Han utsåg dessa tolv : Simon , som han gav namnet Petrus .
41003017	Jakob , Sebedaios son , och Johannes , Jakobs bror - dem kallade han Boanerges , det betyder Åskans söner - .
41003018	Vidare Andreas , Filippos , Bartolomaios , Matteus , Tomas , Jakob , Alfaios son , Taddaios , Simon ' den ivrige '
41003019	och Judas Iskariot , han som förrådde Jesus .
41003020	Han kom till ett hus . Åter samlades så mycket folk att de inte ens kunde äta .
41003021	När hans familj fick höra det gick de för att ta hand om honom , för de sa : " Han har förlorat förståndet . "
41003022	Och de skriftlärda som hade kommit ner från Jerusalem sa : " Han är besatt av djävulen . Det är med demonernas härskare han kastar ut demonerna . "
41003023	Då kallade han dem till sig och talade till dem i liknelser : " Hur kan Satan kasta ut Satan ?
41003024	Om ett rike är splittrat kan det riket inte bestå ,
41003025	och om en familj är splittrad kan den familjen inte bestå .
41003026	Om Satan gör uppror mot sig själv och splittras kan han inte bestå , det är slut med honom .
41003027	Ingen kan gå in i den starkes hus och beröva honom hans ägodelar utan att först ha bundit den starke . Därefter kan han plundra hans hus .
41003028	Det jag säger till er är sant : Allt ska förlåtas människorna , deras synder och hädelser , hur de än hädar .
41003029	Men den som hädar den helige Ande får aldrig i evighet förlåtelse utan är skyldig till evig synd . "
41003030	De hade nämligen sagt : " Han har en oren ande i sig . "
41003031	Hans mor och hans bröder kom . De ställde sig utanför och sände någon in för att kalla på honom .
41003032	Mycket folk satt runt omkring honom , och de sa : " Din mor och dina bröder och dina systrar står här utanför och frågar efter dig . "
41003033	Han svarade : " Vem är min mor och mina bröder ? "
41003034	Han såg på dem som satt omkring honom och sa : " Se , här är min mor och mina bröder .
41003035	För den som gör Guds vilja är min bror och min syster och min mor . "
41004001	Jesus började åter undervisa vid sjön . Då samlades så mycket folk omkring honom att han steg i en båt och satt i den ute på sjön , medan allt folket stod på stranden .
41004002	Han använde många liknelser när han undervisade , och i sin undervisning sa han :
41004003	" Lyssna ! Det hände att en såningsman gick ut för att så .
41004004	Och när han sådde föll en del vid vägen , och fåglarna kom och åt upp det .
41004005	En del föll på stenig mark där det inte fanns mycket jord , och det kom snabbt upp eftersom jordlagret var tunt .
41004006	Men när solen steg förbrändes det och vissnade eftersom det inte hade någon rot .
41004007	En del föll bland törnen , och törnena växte upp och kvävde det , och det gav ingen skörd .
41004008	Men en del föll i den goda jorden . Det sköt upp och växte och gav skörd , trettiofalt och sextiofalt och hundrafalt . "
41004009	Och han sa : " Lyssna , du som har öron att lyssna med . "
41004010	När han blev ensam med de tolv och de andra som var med honom frågade de honom om liknelserna .
41004011	Då sa han : " Ni har fått gåvan att veta Guds rikes hemlighet . Men de som står utanför får allt i liknelser ,
41004012	för att de ska se och se utan att uppfatta , och lyssna och lyssna utan att förstå . Så sker för att de inte ska omvända sig och få förlåtelse . "
41004013	Han sa till dem : " Förstår ni inte denna liknelse ? Hur ska ni då alls kunna förstå några liknelser ?
41004014	Såningsmannen sår ordet .
41004015	De vid vägen är de hos vilka ordet blir sått . Men när de lyssnar till det kommer genast Satan och tar bort ordet som är sått i dem .
41004016	De som sås på stenig mark är de som genast tar emot ordet med glädje när de lyssnar till det .
41004017	Men de har inte någon rot i sig utan håller ut en kort tid . När de sedan möter lidande eller förföljelse på grund av ordet kommer de genast på fall .
41004018	Andra är sådana som såddes bland törnen . Det är de som har lyssnat till ordet ,
41004019	men världsliga omsorger , försåtlig rikedom och allt slags begär kommer in och kväver ordet , och frukten uteblir .
41004020	Men de som såddes i den goda jorden är de som lyssnar till ordet och tar emot det och bär frukt , trettiofalt och sextiofalt och hundrafalt . "
41004021	Och han sa : " Inte går man in med en lykta för att ställa den under sädesmåttet eller bänken . Man placerar den på hållaren .
41004022	För inget är hemligt som inte ska uppenbaras , och inget är dolt som inte ska komma i ljuset .
41004023	Lyssna , du som har öron att lyssna med . "
41004024	Och han sa : " Var uppmärksamma på vad ni hör . Med det mått ni mäter med ska det mätas åt er , och ännu mer ska ni få .
41004025	För den som har ska få , och från den som inget har ska tas även det han har . "
41004026	Jesus sa : " Guds rike är likt en man som sår säd i jorden .
41004027	Han sover och vaknar natt och dag och säden gror och växer , han vet inte hur .
41004028	Av sig själv ger jorden gröda , först strå , sedan ax och sedan fullmoget vete i axet .
41004029	Men då grödan är mogen låter han skäran gå , eftersom skördetiden är inne . "
41004030	Och han sa : " Hur ska vi illustrera Guds rike ? Vilken liknelse ska vi använda för det ?
41004031	Det är som ett senapskorn , som är minst av alla frön på jorden när man sår det .
41004032	Men när det har blivit sått växer det upp och blir större än alla kryddväxter och får så stora grenar att himlens fåglar kan bygga bo i dess skugga . "
41004033	Med många sådana liknelser förkunnade han ordet för dem , så långt de nu kunde förstå .
41004034	Han talade bara i liknelser till dem . Men när han var ensam med sina lärjungar förklarade han allt .
41004035	På kvällen samma dag sa han till sina lärjungar : " Låt oss fara över till andra sidan . "
41004036	De lämnade folket och tog honom med sig i den båt som han satt i . Även andra båtar följde med .
41004037	Då kom en våldsam stormby och vågorna slog in i båten så att den höll på att fyllas .
41004038	Men han låg i aktern och sov på en dyna . De väckte honom och sa : " Lärare , bryr du dig inte om att vi dör ? "
41004039	Han vaknade och talade strängt till vinden och sa till sjön : " Tig , var stilla ! " Och vinden lade sig och det blev alldeles lugnt .
41004040	Han sa till dem : " Varför är ni rädda ? Har ni ännu ingen tro ? "
41004041	Då blev de alldeles förskräckta och sa till varandra : " Vem är han ? Både vinden och sjön lyder ju honom . "
41005001	De kom över till gerasenernas område på andra sidan sjön .
41005002	När Jesus steg ur båten kom genast en man emot honom från gravarna . Han hade en oren ande i sig
41005003	och höll till bland gravarna . Ingen kunde binda honom ens med kedjor längre .
41005004	Ofta hade han bundits med fotbojor och kedjor men han hade slitit av kedjorna och brutit sönder bojorna . Ingen kunde rå på honom .
41005005	Ständigt , natt och dag , höll han till bland gravarna och uppe i bergen och skrek och skar sig med stenar .
41005006	När han på avstånd fick se Jesus sprang han fram och föll ner för honom
41005007	och skrek så högt han kunde : " Vad har du med mig att göra , Jesus , den högste Gudens Son ? Svär vid Gud att du inte tänker tortera mig ! "
41005008	Jesus hade nämligen just befallt honom : " Far ut ur mannen , du orena ande ! "
41005009	Och Jesus frågade honom : " Vad är ditt namn ? " Mannen svarade : " Mitt namn är Legion , för vi är många . "
41005010	Och han vädjade enträget till Jesus att inte sända i väg dem från området .
41005011	Nu fanns där vid bergssluttningen en stor svinhjord som gick och betade .
41005012	Demonerna vädjade : " Sänd i väg oss till svinen så kan vi fara in i dem . "
41005013	Han gav dem tillåtelse . Och andarna for ut ur mannen och in i svinen , och hjorden störtade utför branten ner i sjön . Omkring två tusen svin drunknade i sjön .
41005014	Svinvaktarna sprang i väg och berättade detta i staden och ute på landsbygden , och folk gick för att se vad som hade hänt .
41005015	De kom till Jesus och såg den besatte som haft ' legionen ' sitta där , klädd och vid sina sinnen . De blev rädda .
41005016	Och ögonvittnen berättade för dem vad som hade hänt med den besatte och med svinen .
41005017	Då bad man Jesus att lämna deras område .
41005018	När han steg i båten bad mannen som hade varit besatt att få följa med honom .
41005019	Jesus nekade honom det , i stället sa han : " Gå hem till de dina och berätta för dem om allt det som Herren har gjort med dig och hur han förbarmade sig över dig . "
41005020	Han gick i väg och började berätta i hela Dekapolis om allt vad Jesus hade gjort med honom , och alla häpnade .
41005021	När Jesus hade farit tillbaka med båten till andra sidan sjön samlades mycket folk omkring honom där vid sjön .
41005022	En synagogföreståndare vid namn Jairos kom dit , och då han såg Jesus föll han ner vid hans fötter
41005023	och bad honom enträget : " Min dotter ligger för döden . Kom och lägg händerna på henne så att hon räddas och får leva . "
41005024	Och Jesus gick med honom . Mycket folk följde efter och trängde sig inpå honom .
41005025	Där fanns en kvinna som hade haft blödningar i tolv år .
41005026	Hon hade lidit mycket hos många läkare och lagt ut allt hon ägde men inget hade hjälpt . Det hade bara blivit sämre .
41005027	Hon hade hört om Jesus och kom nu bakifrån i folkmassan och rörde vid hans mantel ,
41005028	för hon tänkte : ' Om jag bara rör vid hans kläder så blir jag frisk . '
41005029	Omedelbart upphörde hennes blödningar och hon kände i kroppen att hon var botad från sin plåga .
41005030	Och så fort Jesus märkte att det hade gått ut kraft från honom vände han sig om i folkskaran och frågade : " Vem rörde vid mina kläder ? "
41005031	Hans lärjungar sa till honom : " Du ser hur folket tränger sig på dig , och du frågar vem som rörde vid dig ? "
41005032	Han såg sig omkring efter kvinnan som hade gjort detta .
41005033	Men kvinnan skakade av rädsla , för hon visste vad som hade hänt med henne och hon kom och föll ner för honom och berättade hela sanningen .
41005034	Då sa han till henne : " Min dotter , din tro har botat dig . Gå i fred och var helad från din plåga . "
41005035	Medan han ännu talade kom några från synagogföreståndarens hus och sa : " Din dotter är död . Varför fortsätta besvära Läraren ? "
41005036	Men då Jesus hörde deras ord sa han till föreståndaren : " Var inte rädd , tro endast . "
41005037	Och han lät ingen följa med utom Petrus , Jakob och hans bror Johannes .
41005038	Och när de kom till föreståndarens hus såg han ett enda virrvarr och människor som högljutt grät och jämrade sig .
41005039	Han gick in och sa till dem : " Varför gapar ni och gråter ? Flickan är inte död , hon sover . "
41005040	Då skrattade de åt honom , men han körde ut alla , tog med sig barnets far och mor och sina egna lärjungar och gick in där barnet låg .
41005041	Han tog hennes hand och sa till henne : " Talita koum . " Det betyder : ' Lilla flicka , jag säger dig , res dig upp . '
41005042	Genast reste sig flickan och började gå omkring , för hon var tolv år . Och de blev utom sig av häpnad .
41005043	Men han förbjöd dem strängt att låta någon få veta detta , och sa till dem att ge henne något att äta .
41006001	Jesus gick därifrån och kom till sin hemstad , och hans lärjungar följde honom .
41006002	När det blev sabbat undervisade han i synagogan , och många som hörde honom häpnade och sa : " Var har han detta ifrån ? Vad är det för visdom han har fått ? Hur kan han utföra sådana mäktiga gärningar med sina händer ?
41006003	Är det inte snickaren , Marias son och bror till Jakob och Joses och Judas och Simon ? Bor inte hans systrar här hos oss ? " Och de tog anstöt av honom .
41006004	Men Jesus sa till dem : " En profet är föraktad endast i sin hemstad , bland sina släktingar och i sin egen familj . "
41006005	Och han kunde inte göra någon kraftgärning där , förutom att lägga händerna på några sjuka och bota dem .
41006006	Och han förundrade sig över deras otro . Jesus gick omkring i byarna där i trakten och undervisade .
41006007	Och han kallade till sig de tolv och började sända ut dem två och två och gav dem auktoritet över de orena andarna .
41006008	Han förbjöd dem att ta med sig något annat på vägen än en stav , inget bröd , ingen väska och inga pengar i bältet .
41006009	Sandaler fick de ha , men inte dubbla långskjortor .
41006010	Han sa också : " När ni kommer in i ett hus , så stanna där tills ni går vidare .
41006011	Och då man någonstans inte välkomnar er eller lyssnar på er , gå därifrån och skaka av dammet under era fötter till ett vittnesbörd mot dem . "
41006012	De gick ut och predikade att man skulle omvända sig ,
41006013	och de kastade ut många demoner och smorde många sjuka med olja och botade dem .
41006014	Kung Herodes fick höra om detta , för Jesu namn hade blivit känt . Några sa att Johannes Döparen hade uppstått från de döda och att dessa krafter därför verkade i honom .
41006015	Men andra sa att han var Elia , och andra sa att han var en profet , som någon av profeterna .
41006016	När Herodes hörde detta sa han : " Det är Johannes som har uppstått , han som jag halshögg . "
41006017	Herodes hade nämligen låtit gripa och binda Johannes och fängsla honom på grund av Herodias , hans bror Filippos hustru . Henne hade Herodes gift sig med ,
41006018	men Johannes hade sagt till honom : " Det är inte tillåtet för dig att ha din brors hustru . "
41006019	Herodias hatade honom och ville döda honom , men hon kunde inte
41006020	eftersom Herodes var rädd för Johannes . Han visste att Johannes var en rättfärdig och helig man och skyddade honom . Och när han hörde Johannes blev han ofta rådvill , men lyssnade gärna på honom .
41006021	Men en passande dag dök upp för Herodias när Herodes firade sin födelsedag och ordnade en fest för sina stormän och överstar och de främsta männen i Galileen .
41006022	Då kom Herodias dotter in och dansade , och Herodes och hans bordsgäster blev så förtjusta att kungen sa till flickan : " Be mig om vad du vill , och du ska få det . "
41006023	Han lovade henne och svor : " Allt vad du ber om ska jag ge dig , upp till halva mitt rike . "
41006024	Då gick hon ut och frågade sin mor : " Vad ska jag be om ? " Hon svarade : " Johannes Döparens huvud . "
41006025	Flickan skyndade in till kungen och bad : " Jag vill att du genast ger mig Johannes Döparens huvud på ett fat . "
41006026	Kungen blev mycket bedrövad , men för löftets och gästernas skull ville han inte avvisa henne .
41006027	Omedelbart sände han därför i väg en bödel och befallde honom att hämta Johannes Döparens huvud . Han gick och halshögg Johannes i fängelset
41006028	och bar fram hans huvud på ett fat och gav det åt flickan , och hon gav det åt sin mamma .
41006029	När Johannes lärjungar fick höra det kom de och tog hans döda kropp och lade den i en grav .
41006030	Apostlarna samlades hos Jesus och berättade för honom om allt de hade gjort och undervisat om .
41006031	Han sa till dem : " Kom med mig , bara ni , till en öde plats och vila er lite . " För det var många som kom och gick och de fick inte ens tid att äta .
41006032	Och de for i båten till en öde plats , bara de .
41006033	Men det upptäcktes att de for och många fick veta det , och från alla städerna skyndade de dit till fots och kom före dem .
41006034	När Jesus steg i land fick han se en stor folkskara . Han greps av medlidande med dem eftersom de var som får utan herde . Och han gav dem rikligt med undervisning .
41006035	När det hade blivit sent kom hans lärjungar till honom och sa : " Platsen här är så ödslig och timmen är sen .
41006036	Sänd i väg dem så att de kan gå till gårdarna och byarna här omkring och köpa sig något att äta . "
41006037	Men han svarade : " Ge ni dem att äta . " De frågade honom : " Ska vi gå och köpa bröd för tvåhundra dagslöner och ge dem att äta ? "
41006038	Han sa : " Gå och se efter hur många bröd ni har . " De tog reda på det och sa : " Fem bröd och två fiskar . "
41006039	Då befallde han att alla skulle sätta sig ner i det gröna gräset i grupper .
41006040	De satte sig ner i grupper om hundra eller femtio .
41006041	Och Jesus tog de fem bröden och de två fiskarna och såg upp mot himlen och bad välsignelsebönen . Och han bröt bröden och gav åt sina lärjungar för att de skulle dela ut åt folket . Han delade också ut de två fiskarna så att alla fick .
41006042	Alla åt och blev mätta ,
41006043	och man samlade ihop tolv korgar fulla med brödbitar och fisk .
41006044	Det var fem tusen män som hade ätit av bröden .
41006045	Omedelbart därefter sa Jesus bestämt åt sina lärjungar att stiga i båten och i förväg fara över till Betsaida på andra sidan , medan han sände i väg folket .
41006046	Och när han hade tagit avsked av dem gick han upp på berget för att be .
41006047	När kvällen kom var båten mitt ute på sjön , och han var ensam kvar på land .
41006048	Han såg hur de led vid årorna , för vinden låg emot dem . Strax före gryningen kom han till dem , gående på sjön . Han tänkte gå förbi dem ,
41006049	men när de fick se honom gå på sjön trodde de att det var en vålnad , och de skrek .
41006050	För alla såg honom och blev förskräckta . Men genast sa han till dem : " Lugna er , det är jag . Var inte rädda . "
41006051	Sedan steg han upp i båten till dem , och vinden lade sig . De var helt utom sig av häpnad ,
41006052	för de hade inte förstått detta med bröden . Deras hjärtan var tillslutna .
41006053	De for över sjön och kom till Gennesaret och lade till där .
41006054	När de steg ur båten kände folk genast igen honom
41006055	och man skyndade ut i hela trakten och bar de sjuka på bäddar dit där de hörde att han var .
41006056	Och vart Jesus än kom , i byar , städer eller gårdar , så lade man de sjuka på de öppna platserna och bad honom att de åtminstone skulle få röra vid tofsen på hans mantel . Och alla som rörde vid honom blev friska .
41007001	Fariseerna och några skriftlärda som hade kommit från Jerusalem samlades kring Jesus .
41007002	De såg att några av hans lärjungar åt med orena händer , det vill säga utan att tvätta händerna . -
41007003	Fariseerna och alla andra judar äter inte utan att omsorgsfullt ha tvättat händerna . De håller fast vid de äldstes tradition .
41007004	Och när de kommer från torget äter de inte utan att först ha tvättat sig . Även många andra traditioner följer de , som att skölja bägare , kannor , kopparkärl och bordsbänkar . -
41007005	Så fariseerna och de skriftlärda frågade honom : " Varför följer inte dina lärjungar de äldstes tradition utan äter med orena händer ? "
41007006	Jesus svarade : " Ni hycklare , Jesaja profeterade rätt om er , som det står skrivet : Detta folk ärar mig med sina läppar , men deras hjärtan är långt ifrån mig .
41007007	De dyrkar mig förgäves , de förkunnar läror som är människobud .
41007008	Ni har övergett Guds bud och håller er till människornas tradition . "
41007009	Han sa också till dem : " Så tjusigt ni upphäver Guds bud för att kunna införa er tradition .
41007010	För Mose har sagt : Hedra din far och din mor , och : Den som förolämpar sin far eller sin mor måste straffas med döden .
41007011	Men ni säger : ' Om någon säger till sin far eller mor : Det som du kunde ha fått av mig ger jag i stället som korban ' - det betyder offergåva - ,
41007012	då tillåter ni honom inte längre att göra något för sin far eller mor .
41007013	Ni upphäver Guds ord genom den tradition som ni för vidare . Och mycket annat sådant gör ni . "
41007014	Jesus kallade åter till sig folket och sa : " Lyssna på mig allesammans och förstå :
41007015	Inget som kommer in i människan utifrån kan göra henne oren , men det som går ut ur människan orenar henne . "
41007017	När han hade lämnat folket och gått in i huset frågade hans lärjungar honom om liknelsen .
41007018	Han svarade dem : " Förstår inte ni heller ? Begriper ni inte att inget som kommer in i människan utifrån kan göra henne oren ,
41007019	eftersom det inte går in i hjärtat utan ner i magen och sedan sin naturliga väg ? " Därmed förklarade han all mat för ren .
41007020	Och han sa : " Det är vad som går ut ur människan som gör henne oren .
41007021	För inifrån , från människans hjärta , utgår onda tankar , otukt , stöld , mord ,
41007022	äktenskapsbrott , girighet , ondska , svek , liderlighet , avund , hädelse , högmod och dårskap .
41007023	Allt detta onda kommer inifrån och gör människan oren . "
41007024	Jesus gav sig av därifrån och kom till Tyros område . Han gick in i ett hus och ville inte att någon skulle få veta det , men han kunde inte hålla sig dold .
41007025	Strax fick en kvinna vars dotter hade en oren ande i sig höra talas om honom och kom och föll ner vid hans fötter .
41007026	Det var en hednisk kvinna av syrisk-fenikisk härkomst . Hon bad att Jesus skulle kasta ut demonen ur hennes dotter .
41007027	Han sa till henne : " Låt barnen först få äta sig mätta , för det är inte rätt att ta barnens bröd och kasta det åt hundarna . "
41007028	Hon svarade honom : " Så är det , Herre , och hundarna under bordet äter av barnens smulor . "
41007029	Då sa han till henne : " På grund av de orden , gå , demonen har farit ut ur din dotter . "
41007030	Och hon gick hem och fann barnet ligga på bädden och demonen var borta .
41007031	Därefter lämnade han Tyros område och gick genom Sidon till Galileiska sjön , in på Dekapolis område .
41007032	Och man förde till honom en som var döv och nästan stum och bad Jesus lägga handen på honom .
41007033	Han tog honom avsides bort från folkskaran , stack fingrarna i hans öron , spottade och rörde vid hans tunga ,
41007034	såg upp mot himlen , suckade , och sa : " Effata , " - det betyder ' öppna dig . '
41007035	Genast öppnades hans öron och hans tunga löstes och han talade tydligt .
41007036	Jesus förbjöd dem att berätta detta för någon , men ju mer han förbjöd desto ivrigare spred de ut det .
41007037	Och de blev alldeles utom sig av häpnad och sa : " Allt han har gjort är gott . Han får de döva att höra och de stumma att tala . "
41008001	Vid den tiden hände det åter att mycket folk hade samlats , och de hade inget att äta . Då kallade Jesus till sig sina lärjungar och sa :
41008002	" Jag lider med folket , för de har varit hos mig i tre dagar och har inget att äta .
41008003	Om jag sänder dem hem hungriga går det illa för dem på vägen . Och några av dem kommer långväga ifrån . "
41008004	Hans lärjungar svarade honom : " Var kan man finna bröd här ute i ödemarken som kan mätta dem ? "
41008005	Han frågade dem : " Hur många bröd har ni ? " " Sju , " svarade de .
41008006	Då befallde han folket att slå sig ner på marken . Och han tog de sju bröden , bad tackbönen , bröt dem och gav åt sina lärjungar för att delas ut , och de lade fram åt folket .
41008007	De hade också några små fiskar . Han bad välsignelsebönen och sa att även de skulle sättas fram .
41008008	Alla åt och blev mätta , och man samlade ihop sju stora korgar av de bitar som blev över .
41008009	De var omkring fyra tusen . Och han sände i väg dem .
41008010	Genast därefter steg han i båten med sina lärjungar och for till trakten av Dalmanuta .
41008011	Fariseerna kom dit och började diskutera med honom . För att sätta honom på prov bad de honom om ett tecken från himlen .
41008012	Jesus suckade i sin ande och sa : " Varför begär detta släkte ett tecken ? Det jag säger till er är sant : Inget tecken ska ges åt detta släkte . "
41008013	Och han lämnade dem och steg i båten igen och for över till andra sidan sjön .
41008014	Och de glömde att ta med sig bröd , de hade bara ett bröd med sig i båten .
41008015	Jesus varnade dem : " Akta er noga för fariseernas surdeg och för Herodes surdeg . "
41008016	Då började de diskutera med varandra : " Det är för att vi inte har något bröd . "
41008017	Han uppfattade det och frågade : " Varför säger ni att ni inte har bröd ? Har ni ännu inte begripit och förstått ? Är era hjärtan så tillslutna ?
41008018	Ni har ögon och ser inget ? Och ni har öron och hör inget ? Kommer ni inte ihåg
41008019	när jag bröt de fem bröden åt de fem tusen , hur många korgar fulla med brödbitar fick ni då över ? " De svarade : " Tolv . "
41008020	" Och de sju bröden åt de fyra tusen , hur många stora korgar fyllde ni då med brödbitar ? " De svarade : " Sju . "
41008021	Han sa : " Förstår ni fortfarande ingenting ? "
41008022	De kom till Betsaida . Där förde man en blind till Jesus och bad honom röra vid mannen .
41008023	Då tog han den blinde vid handen och ledde honom ut ur byn . Han spottade på hans ögon , lade händerna på honom och frågade : " Ser du något ? "
41008024	Han spärrade upp ögonen och sa : " Jag ser människorna , de liknar träd som går omkring . "
41008025	Då lade Jesus åter händerna på hans ögon . Nu fick han sin syn och var botad och kunde se allt tydligt .
41008026	Jesus sände hem honom med orden : " Gå inte ens in i byn . "
41008027	Jesus gick med sina lärjungar ut till byarna kring Caesarea Filippi . På vägen frågade han sina lärjungar : " Vem säger människorna att jag är ? "
41008028	De svarade : " Johannes Döparen , andra säger Elia , men andra säger någon av profeterna . "
41008029	Då frågade han dem : " Men vem säger ni att jag är ? " Petrus svarade honom : " Du är Kristus . "
41008030	Men Jesus förbjöd dem strängt att säga det till någon .
41008031	Därefter började Jesus undervisa dem om att Människosonen måste lida mycket och bli förkastad av de äldste och översteprästerna och de skriftlärda . Och att han måste bli dödad och efter tre dagar uppstå .
41008032	Öppet och rakt talade han om detta . Då tog Petrus honom till sig och började förebrå honom .
41008033	Men Jesus vände sig om , såg på sina lärjungar , och tillrättavisade Petrus med orden : " Försvinn ifrån mig , Satan . Du tänker inte Guds tankar utan människors . "
41008034	Och han kallade till sig folket och sina lärjungar och sa till dem : " Om någon vill bli min efterföljare måste han försaka sig själv och ta sitt kors och följa mig .
41008035	För den som vill frälsa sitt liv ska mista det , men den som mister sitt liv för min och evangeliets skull ska frälsa det .
41008036	För vad hjälper det en människa att vinna hela världen men förlora sin själ ?
41008037	Och vad kan en människa ge i utbyte mot sin själ ?
41008038	Den som skäms för mig och mina ord i detta otrogna och syndiga släkte , för honom ska också Människosonen skämmas när han kommer i sin Faders härlighet med de heliga änglarna . "
41009001	Jesus sa till dem : " Det jag säger till er är sant : Några av dem som står här ska inte smaka döden förrän de ser att Guds rike har kommit i makt . "
41009002	Sex dagar därefter tog Jesus med sig Petrus , Jakob och Johannes och förde dem upp på ett högt berg där de var helt ensamma . Och han förvandlades inför dem .
41009003	Hans kläder blev glänsande och strålande vita , så vita som ingen tygberedare i världen kan göra några kläder .
41009004	Och där visade sig för dem Elia och Mose , som samtalade med Jesus .
41009005	Då sa Petrus till Jesus : " Rabbi , det är ljuvligt för oss att vara här . Låt oss göra tre hyddor , en åt dig , en åt Mose och en åt Elia . "
41009006	Han visste nämligen inte vad han skulle säga , så rädda var de .
41009007	Då kom ett moln och sänkte sig ner över dem , och ur molnet hördes en röst : " Det här är min Son , den Älskade . Lyssna till honom . "
41009008	Och plötsligt när de såg sig omkring , såg de ingen där med dem själva förutom Jesus .
41009009	När de gick ner från berget förbjöd han dem att berätta för någon vad de hade sett förrän Människosonen uppstått från de döda .
41009010	De tog orden till sig och talade med varandra om betydelsen av uppstå från de döda .
41009011	De frågade honom : " Varför säger de skriftlärda att Elia först måste komma ? "
41009012	Han sa till dem : " Ja , Elia kommer först och återupprättar allt . Och vad står det skrivet om Människosonen ? Att han måste lida mycket och bli föraktad .
41009013	Men jag säger er att Elia har verkligen kommit och de gjorde med honom vadhelst de ville , som det är skrivet om honom . "
41009014	När de kom tillbaka till lärjungarna såg de mycket folk omkring dem , och skriftlärda som diskuterade med dem .
41009015	Så fort folket fick se Jesus blev de hänförda och skyndade fram och hälsade honom .
41009016	Han frågade dem : " Vad diskuterar ni med dem ? "
41009017	Någon ur folkskaran svarade : " Lärare , jag har kommit med min son till dig , han har en stum ande i sig .
41009018	Och var den än tar över honom kastar den omkull honom , och han tuggar fradga och gnisslar tänder och blir stel . Jag bad dina lärjungar kasta ut den , men de kunde inte . "
41009019	Jesus svarade dem : " Du släkte utan tro . Hur länge måste jag vara hos er ? Hur länge måste jag stå ut med er ? För honom till mig . "
41009020	Och de kom med honom till Jesus . När han såg Jesus började anden genast rycka våldsamt i pojken så att han föll till marken och vältrade sig och tuggade fradga .
41009021	Jesus frågade hans far : " Hur länge har det varit så med honom ? " Fadern svarade : " Från det han var barn .
41009022	Ofta kastar den honom i eld och i vatten för att ta död på honom . Men om du kan göra något , så förbarma dig över oss och hjälp oss . "
41009023	Jesus sa : " Om du kan , säger du . Allt förmår den som tror . "
41009024	Genast ropade barnets far : " Jag tror , hjälp min otro ! "
41009025	När Jesus såg att folk strömmade till sa han strängt till den orena anden : " Du stumma och döva ande , jag befaller dig : far ut ur honom och kom aldrig mer in i honom ! "
41009026	Den skrek och ryckte våldsamt i honom och for ut . Och pojken såg ut som ett lik , så att många sa att han var död .
41009027	Men Jesus tog honom i handen och reste honom upp , och han steg upp .
41009028	När Jesus hade kommit in i ett hus och lärjungarna var ensamma med honom frågade de : " Varför kunde inte vi kasta ut den ? "
41009029	Han svarade : " Detta slag kan endast komma ut genom bön . "
41009030	Sedan gick de därifrån och vandrade genom Galileen . Och han ville inte att någon skulle få veta det
41009031	eftersom han höll på att undervisa sina lärjungar . Han sa : " Människosonen ska överlämnas i människors händer och de ska döda honom och tre dagar efter sin död ska han uppstå . "
41009032	Men de förstod inte vad han sa och vågade inte fråga honom .
41009033	De kom till Kafarnaum . När han kom in i huset frågade han dem : " Vad var det ni talade om på vägen ? "
41009034	De förblev tysta , för de hade under vägen diskuterat med varandra om vem som var störst .
41009035	Han satte sig ner och kallade på de tolv och sa : " Om någon vill vara den främste ska han vara den ringaste av alla och allas tjänare . "
41009036	Sedan tog han ett barn och ställde det mitt ibland dem , omfamnade barnet och sa till dem :
41009037	" Den som välkomnar ett sådant barn i mitt namn välkomnar mig . Och den som välkomnar mig , välkomnar inte mig utan honom som har sänt mig . "
41009038	Johannes sa till Jesus : " Lärare , vi såg en som kastade ut demoner i ditt namn , och vi försökte hindra honom eftersom han inte följde oss . "
41009039	Men Jesus sa : " Hindra honom inte , för ingen som utför en kraftgärning i mitt namn kan sedan genast tala illa om mig .
41009040	Den som inte är emot oss är för oss .
41009041	Den som räcker er en bägare vatten att dricka därför att ni tillhör Kristus - det jag säger till er är sant : Han går inte miste om sin lön .
41009042	Den som bringar på fall en av dessa små som tror på mig , för honom vore det bättre att en kvarnsten hängdes om hans hals och han kastades i havet .
41009043	Om din hand får dig på fall , hugg av den . Det är bättre för dig att gå in i livet stympad än att ha bägge händerna i behåll och gå till helvetet , till elden som aldrig släcks .
41009045	Och om din fot får dig på fall , hugg av den . Det är bättre för dig att gå in i livet halt än att ha bägge fötterna i behåll och kastas i helvetet .
41009047	Och om ditt öga får dig på fall , riv ut det . Det är bättre för dig att gå in i Guds rike med ett öga än att med bägge ögonen i behåll kastas i helvetet ,
41009048	där deras mask inte dör och elden inte släcks .
41009049	För var och en ska saltas med eld .
41009050	Salt är bra , men om saltet mister sin sälta , hur ska ni få det salt igen ? Ha salt i er och lev i harmoni med varandra . "
41010001	Jesus begav sig därifrån och gick till Judeens område och landet på andra sidan Jordanfloden . Åter samlades mycket folk omkring honom , och han undervisade dem som han brukade .
41010002	Några fariseer som ville sätta honom på prov kom fram till honom och frågade : " Är det tillåtet för en man att skilja sig från sin hustru ? "
41010003	Han svarade dem : " Vad har Mose påbjudit er ? "
41010004	De sa : " Mose tillåter att mannen skriver ett skilsmässobrev och skiljer sig . "
41010005	Då sa Jesus : " Därför att era hjärtan är så hårda skrev han detta bud .
41010006	Men från skapelsens begynnelse gjorde han dem till man och kvinna .
41010007	Därför ska en man lämna sin far och mor och hålla sig till sin hustru ,
41010008	och de två ska vara ett kött . Så är de inte längre två utan ett kött .
41010009	Vad Gud har fogat samman ska människan inte skilja åt . "
41010010	När de kommit in i huset frågade lärjungarna honom igen om detta .
41010011	Han svarade dem : " Den som skiljer sig från sin hustru och gifter om sig begår äktenskapsbrott mot henne .
41010012	Och om hon skiljer sig från sin man och gifter om sig begår hon äktenskapsbrott . "
41010013	Man bar fram små barn till Jesus för att han skulle röra vid dem . Men lärjungarna tillrättavisade dem .
41010014	När Jesus såg det blev han upprörd och sa till dem : " Låt de små barnen komma till mig och hindra dem inte , för Guds rike tillhör sådana .
41010015	Det jag säger till er är sant : Den som inte tar emot Guds rike som ett barn kommer aldrig in dit . "
41010016	Och han omfamnade barnen och lade händerna på dem och välsignade dem .
41010017	När Jesus fortsatte sin väg sprang en man fram och föll på knä för honom och frågade : " Gode Lärare , vad ska jag göra för att ärva evigt liv ? "
41010018	Jesus sa : " Varför kallar du mig god ? Ingen är god utom en - Gud .
41010019	Buden kan du : Du ska inte mörda , Du ska inte begå äktenskapsbrott , Du ska inte stjäla , Du ska inte vittna falskt , Du ska inte bedra , Hedra din far och din mor . "
41010020	Mannen sa : " Lärare , allt detta har jag hållit från min ungdom . "
41010021	Jesus såg på honom och fick kärlek till honom och sa : " En sak återstår . Gå och sälj allt vad du äger och ge åt de fattiga , då har du en skatt i himlen . Kom sedan och följ mig . "
41010022	Vid de orden blev mannen illa berörd och gick bedrövad sin väg eftersom han ägde mycket .
41010023	Jesus såg sig omkring och sa till sina lärjungar : " Hur svårt är det inte för de rika att komma in i Guds rike . "
41010024	Lärjungarna häpnade över hans ord , men Jesus sa igen : " Mina barn , hur svårt är det inte att komma in i Guds rike .
41010025	Det är lättare för en kamel att gå igenom ett nålsöga än för en rik att komma in i Guds rike . "
41010026	De blev än mer förfärade och sa till varandra : " Vem kan då bli frälst ? "
41010027	Jesus såg på dem och sa : " För människor är det omöjligt , men inte för Gud , eftersom allting är möjligt för Gud . "
41010028	Petrus tog till orda och sa till honom : " Vi har ju lämnat allt och följt dig . "
41010029	Jesus sa : " Det jag säger till er är sant : Ingen lämnar hus eller bröder eller systrar eller mor eller far eller barn eller åkrar för min och evangeliets skull
41010030	utan att få hundrafalt igen . Här i världen får de hus , bröder , systrar , mödrar , barn och åkrar , mitt under förföljelser , och i den kommande tidsåldern evigt liv .
41010031	Men många som är först ska bli sist , och många som är sist ska bli först . "
41010032	De var på väg upp till Jerusalem och Jesus gick före dem . De var förundrade , och andra som följde med var rädda . Han tog åter de tolv avsides och talade om för dem vad som skulle hända honom :
41010033	" Lyssna , vi går upp till Jerusalem . Och Människosonen ska överlämnas till översteprästerna och de skriftlärda som ska döma honom till döden . De ska överlämna honom åt hedningarna
41010034	som ska håna honom , spotta på honom , prygla honom , och döda honom . Och efter tre dagar ska han uppstå . "
41010035	Jakob och Johannes , Sebedaios söner , gick fram till Jesus och sa : " Lärare , vi vill att du ger oss vad vi ber dig om . "
41010036	Han sa : " Vad vill ni att jag ska göra för er ? "
41010037	De svarade : " Låt den ene av oss få sitta på din högra sida och den andre på din vänstra , i din härlighet . "
41010038	Jesus sa : " Ni vet inte vad ni ber om . Kan ni dricka den bägare som jag dricker eller döpas med det dop som jag döps med ? "
41010039	De svarade : " Det kan vi . " Jesus sa : " Den bägare som jag dricker ska ni dricka , och med det dop som jag döps med ska ni döpas .
41010040	Men platsen på min högra och vänstra sida är det inte min sak att tilldela , de tillhör dem de är färdigställda för . "
41010041	När de tio andra hörde detta började de bli arga på Jakob och Johannes .
41010042	Då kallade Jesus dem till sig och sa : " Ni vet att de som anses vara folkens ledare härskar över sina folk , och deras stormän utövar sin makt över dem .
41010043	Men så är det inte bland er . Den som vill vara stor bland er ska vara de andras tjänare
41010044	och den som vill vara främst bland er ska vara allas slav .
41010045	För Människosonen har inte kommit för att bli tjänad utan för att tjäna och ge sitt liv till lösen för många . "
41010046	De kom till Jeriko . Och när Jesus lämnade staden med sina lärjungar och en stor folkskara , satt en blind tiggare vid vägen , Bartimaios , Timaios son .
41010047	När han hörde att det var Jesus från Nasaret började han ropa : " Jesus , Davids son , förbarma dig över mig ! "
41010048	Många förmanade honom att vara tyst , men han ropade ännu högre : " Davids son , förbarma dig över mig ! "
41010049	Jesus stannade och sa : " Kalla hit honom . " De gjorde det och sa till den blinde : " Lugn , res dig upp , han kallar på dig . "
41010050	Han kastade av sig manteln , sprang upp och kom fram till Jesus ,
41010051	och Jesus frågade honom : " Vad vill du att jag ska göra för dig ? " Den blinde sa : " Rabbouni , jag vill kunna se igen . "
41010052	Jesus sa : " Gå , din tro har botat dig . " Genast fick han sin syn , och följde honom på vägen .
41011001	När de närmade sig Jerusalem och kom till Betfage och Betania vid Olivberget sände Jesus i väg två av sina lärjungar
41011002	och sa till dem : " Gå till byn där framför er . Så fort ni kommer in där ska ni finna ett åsneföl som står bunden och som ingen ännu har suttit på . Lös den och led hit den .
41011003	Om någon frågar varför ni gör så ska ni svara : ' Herren behöver den , och han ska strax sända tillbaka den ' . "
41011004	De gick i väg och fann ett åsneföl bundet vid en dörr utmed gatan , och de löste den .
41011005	Några av dem som stod där frågade : " Vad gör ni ? Löser ni fölet ? "
41011006	De svarade som Jesus hade sagt , och man lät dem gå .
41011007	De ledde åsnefölet till Jesus och lade sina mantlar på den , och han satte sig upp .
41011008	Och många bredde ut sina mantlar på vägen . Andra skar av lövkvistar ute på fälten och la ut på vägen .
41011009	Och de som gick före och de som följde efter ropade : " Hosianna ! Välsignad är han som kommer i Herrens namn .
41011010	Välsignat är vår fader Davids kommande rike . Hosianna i höjden ! "
41011011	Jesus gick in i Jerusalem och in på tempelplatsen . När han hade sett på allt gick han ut till Betania med de tolv eftersom det redan var sent .
41011012	Nästa dag då de gick från Betania blev han hungrig .
41011013	På avstånd fick han se ett fikonträd med gröna blad och gick dit för att se om han kunde finna något på det . Väl framme fann han inget utom blad , för det var inte tiden för fikon .
41011014	Han sa till trädet : " Aldrig någonsin ska någon äta frukt från dig . " Detta hörde hans lärjungar .
41011015	De kom till Jerusalem . Och Jesus gick in på tempelplatsen och började driva ut dem som sålde och köpte . Han slog omkull borden för dem som växlade pengar och stolarna för dem som sålde duvor ,
41011016	och han tillät inte att någon bar varor över tempelplatsen .
41011017	Han undervisade dem och sa : " Står det inte skrivet : Mitt hus ska kallas ett bönens hus för alla folk ? Men ni har gjort det till ett förbrytarnäste . "
41011018	När översteprästerna och de skriftlärda hörde detta försökte de finna ett sätt att döda honom , för de var rädda för honom eftersom allt folket var överväldigat av hans undervisning .
41011019	När kvällen kom lämnade Jesus och lärjungarna staden .
41011020	När de tidigt nästa morgon gick vägen fram såg de fikonträdet vara förtorkat från roten .
41011021	Petrus kom ihåg vad som hade hänt och sa till Jesus : " Rabbi , titta ! Fikonträdet som du förbannade har torkat . "
41011022	Jesus svarade dem : " Tro på Gud .
41011023	Det jag säger till er är sant : Om någon säger till detta berg : ' Upp och kasta dig i havet , ' och inte tvivlar i sitt hjärta utan tror att det blir som han säger , då blir det så .
41011024	Därför säger jag er : Allt vad ni ber om och begär , tro att ni har fått det , då blir det ert .
41011025	Och när ni står och ber ska ni förlåta om ni har något emot någon . Då ska också er himmelske Fader förlåta er era överträdelser . "
41011027	De kom åter till Jerusalem , och när Jesus gick omkring på tempelplatsen kom översteprästerna och de skriftlärda och de äldste fram till honom
41011028	och frågade : " Med vilken fullmakt gör du detta ? Eller vem gav dig denna fullmakt att göra detta ? "
41011029	Jesus sa : " Jag har en fråga till er . Svara mig på den så ska jag säga er med vilken fullmakt jag gör detta .
41011030	Var Johannes dop från himlen eller från människor ? Svara mig . "
41011031	De överlade med varandra : " Om vi säger ' från himlen , ' kommer han att fråga : ' Varför trodde ni då inte på honom ? '
41011032	Men kan vi säga ' från människor ' ? " De var rädda för folket eftersom alla ansåg att Johannes verkligen var en profet .
41011033	De svarade Jesus : " Vi vet inte . " Jesus sa : " Så talar inte heller jag om för er med vilken fullmakt jag gör detta . "
41012001	Jesus började sedan tala till dem i liknelser : " En man anlade en vingård . Han satte stängsel kring den , grävde en grop för vinfatet och byggde ett vakttorn . Därefter arrenderade han ut den till vingårdsarbetare och reste bort .
41012002	När tiden var inne sände han en slav till vingårdsarbetarna för att hämta en del av vingårdens frukt .
41012003	Men de tog fast honom , misshandlade honom och sände i väg honom tomhänt .
41012004	Då sände han en annan slav till dem . Honom slog de i huvudet och skymfade .
41012005	Och han sände ännu en och honom dödade de . Likaså med många andra . En del misshandlade de , andra dödade de .
41012006	Ännu en hade han , en älskad son . Honom sände han slutligen till dem . Han tänkte : ' De kommer att respektera min son . '
41012007	Men vingårdsarbetarna sa till varandra : ' Det är arvtagaren , kom , vi dödar honom , och arvet blir vårt . '
41012008	Och de grep tag i honom , dödade honom och kastade ut honom ur vingården .
41012009	Vad gör nu vingårdens herre ? Han ska komma och döda vingårdsarbetarna och ge vingården till andra .
41012010	Har ni inte läst detta Skriftord : Den sten som byggnadsarbetarna förkastade har blivit en hörnsten .
41012011	Herren har gjort detta , och den är underbar i våra ögon . "
41012012	De hade velat gripa honom eftersom de förstod att liknelsen var riktad mot dem . Men de vågade inte för folket . Och de lämnade honom och gick sin väg .
41012013	Sedan sände de till honom några fariseer och anhängare till Herodes för att fånga honom genom något ord .
41012014	De kom till honom och sa : " Lärare , vi vet att du är sanningsenlig . Du låter dig inte påverkas av någon och är opartisk gentemot alla människor och undervisar sant om Guds väg . Är det tillåtet att betala skatt till kejsaren , eller inte ? Ska vi betala eller inte ? "
41012015	Men han genomskådade deras hyckleri och sa : " Varför frestar ni mig ? Ge mig en denar så jag får se . "
41012016	De räckte fram ett , och han frågade dem : " Vems bild och inskrift är på detta ? " De svarade : " Kejsarens . "
41012017	Då sa Jesus : " Ge kejsaren det som tillhör kejsaren , och Gud det som tillhör Gud . " Och de häpnade över honom .
41012018	Några saddukeer kom till honom - dessa hävdar att det inte finns någon uppståndelse - och de frågade honom :
41012019	" Lärare , Mose har föreskrivit att om någon har en bror som dör och efterlämnar hustru men inga barn , då ska han gifta sig med henne och skaffa barn åt sin bror .
41012020	Nu fanns där sju bröder . Den förste gifte sig , och dog utan några barn .
41012021	Den andre gifte sig med henne , också han dog barnlös . Så även den tredje .
41012022	Ingen av de sju lämnade barn efter sig . Sist av alla dog kvinnan .
41012023	Vid uppståndelsen då de uppstår , vems hustru blir hon ? För alla sju var ju gifta med henne . "
41012024	Jesus sa till dem : " Är det inte så att ni har kommit vilse eftersom ni varken förstår Skrifterna eller Guds makt ?
41012025	När de döda uppstår gifter de sig inte eller blir bortgifta , utan de är som änglarna i himlen .
41012026	Men angående de dödas uppståndelse , har ni inte läst där i Moseboken om törnbusken , hur Gud sa till Mose : Jag är Abrahams Gud och Isaks Gud och Jakobs Gud .
41012027	Han är inte de dödas Gud , utan de levandes . Ni är alldeles vilse . "
41012028	En av de skriftlärda som lyssnade när de diskuterade insåg att han svarade dem väl , och gick fram och frågade Jesus : " Vilket är det förnämsta av alla buden ? "
41012029	Han svarade : " Det förnämsta är detta : Lyssna , Israel ! Herren , vår Gud , Herren är en .
41012030	Älska Herren din Gud med hela ditt hjärta och med hela din själ och med hela ditt förstånd och med hela din kraft .
41012031	Därnäst kommer : Älska din nästa som dig själv . Inget annat bud är större än dessa . "
41012032	Den skriftlärde sa : " Du har rätt , Lärare , det är sant som du säger . Han är en , och det finns ingen annan än han .
41012033	Och att älska honom med hela sitt hjärta och med hela sitt förstånd och med hela sin kraft och att älska sin nästa som sig själv , det är mer än alla brännoffer och andra offer . "
41012034	När Jesus hörde att mannen svarade förståndigt sa han till honom : " Du är inte långt från Guds rike . " Sedan vågade ingen fråga honom längre .
41012035	Då Jesus undervisade i templet frågade han : " Hur kan de skriftlärda säga att Kristus är Davids son ?
41012036	David har själv sagt genom den helige Ande : Herren sa till min Herre : Sätt dig på min högra sida , tills jag har lagt dina fiender under dina fötter .
41012037	David själv kallar honom Herre . Hur kan då Kristus vara Davids son ? " Allt folket lyssnade gärna på honom .
41012038	I sin undervisning sa han : " Akta er för de skriftlärda ! De går gärna omkring i långa mantlar och vill bli hälsade på torgen
41012039	och sitta främst i synagogorna och få hedersplatserna vid festmåltiderna .
41012040	De äter änkorna ur husen , och ber långa böner för skenets skull . De ska få en så mycket hårdare dom . "
41012041	Jesus satte sig mitt emot offerboxen och såg på när folket lade pengar i den . Många rika gav mycket .
41012042	Och det kom en fattig änka som lade i två små kopparmynt , av minsta värde .
41012043	Då kallade han till sig sina lärjungar och sa till dem : " Det jag säger till er är sant : Denna fattiga änka lade i mer än alla andra som lade något i offerboxen ,
41012044	för alla gav de av sitt överflöd , men hon gav av sin fattigdom allt vad hon hade att leva på . "
41013001	När Jesus gick ut från templet sa en av hans lärjungar : " Lärare , titta vilka stenar och vilka byggnader ! "
41013002	Jesus sa : " Du ser dessa stora byggnader . Här ska inte lämnas sten på sten , allt kommer att brytas ner . "
41013003	Han satt på Olivberget mitt emot templet , och Petrus , Jakob , Johannes och Andreas var ensamma med honom . De frågade :
41013004	" Säg oss när detta ska ske ? Och vad är tecknet på att allt ska fullbordas ? "
41013005	Jesus sa : " Se till att ingen vilseleder er .
41013006	Många ska komma i mitt namn och påstå att de är Kristus , och ska leda många vilse .
41013007	När ni får höra om krig och rykten om krig bli då inte skrämda . Sådant måste komma , men det är ännu inte slutet .
41013008	Folk ska resa sig mot folk och rike mot rike . Det blir jordbävningar på olika platser , och det blir hungersnöd . Detta är början på födslovåndorna .
41013009	Var på er vakt . Man ska utlämna er till domstolar och misshandla er i synagogor och ställa er inför ståthållare och kungar på grund av mig , till ett vittnesbörd för dem .
41013010	Och först måste evangeliet förkunnas för alla folk .
41013011	När man för bort er för att utlämnas , oroa er inte för vad ni ska säga , utan tala det som ges er i den stunden , för det är inte ni som då talar utan den helige Ande .
41013012	Broder ska utlämna broder till att dödas , och en far sitt barn , och barn ska trotsa sina föräldrar och döda dem .
41013013	Och ni ska bli hatade av alla på grund av mitt namn . Men den som håller ut till slutet ska bli frälst .
41013014	När ni ser ' förödelsens vidrighet ' stå där han inte skulle stå - förstå detta den som läser - då ska de som bor i Judeen fly till bergen .
41013015	Den som är på taket ska inte stiga ner , eller gå in för att hämta något i sitt hus ,
41013016	och den som är ute på åkern ska inte återvända för att hämta sin mantel .
41013017	Det blir hemskt för dem som väntar barn eller ammar i de dagarna .
41013018	Be att det inte händer på vintern .
41013019	För i de dagarna blir det en sådan nöd vars like inte har inträffat sedan Gud i begynnelsen skapade världen , intill nu , och aldrig mer ska inträffa .
41013020	Om Herren inte förkortade dagarna skulle ingen människa bli frälst . Men för de utvaldas skull har han förkortat dagarna .
41013021	Om någon då säger till er : ' Här är Kristus , ' eller : ' Där är han , ' så tro det inte .
41013022	Falska kristusgestalter och falska profeter ska träda fram och utföra tecken och under för att om möjligt leda de utvalda vilse .
41013023	Men var på er vakt . Jag har sagt er allt i förväg .
41013024	Men i de dagarna , efter denna nöd , ska solen förmörkas och månen mista sitt sken .
41013025	Stjärnorna ska falla från himlen och himlens krafter skakas .
41013026	Då ska man få se Människosonen komma bland molnen med stor makt och härlighet .
41013027	Och då ska han sända ut änglarna och samla sina utvalda från de fyra väderstrecken , från jordens ände till himlens ände .
41013028	Lär av en jämförelse med fikonträdet . Så fort kvisten blir mjuk och bladen spricker ut vet ni att sommaren är nära .
41013029	Likaså ska ni veta när ni ser detta hända att han är nära , utanför dörren .
41013030	Det jag säger till er är sant : Detta släkte ska inte försvinna förrän allt det här sker .
41013031	Himmel och jord ska försvinna , men mina ord ska aldrig försvinna .
41013032	Men angående den dagen eller timmen vet ingen , inte ens änglarna i himlen eller Sonen , ingen utom Fadern .
41013033	Var på er vakt och håll er vakna , för ni vet inte när tiden är inne .
41013034	Det blir som när en man reste bort . Han lämnade sitt hus och gav sina slavar fullmakt med var och en sin uppgift , och portvakten befallde han att vaka .
41013035	Vaka därför , för ni vet inte när husets herre kommer , om det sker på kvällen eller vid midnatt eller på efternatten eller på morgonen .
41013036	Annars kan han komma plötsligt och finna att ni sover .
41013037	Vad jag säger till er säger jag till alla : Vaka ! "
41014001	Det var två dagar kvar till påsken och det osyrade brödets högtid . Översteprästerna och de skriftlärda sökte efter ett listigt sätt att gripa Jesus och döda honom .
41014002	De sa : " Inte under högtiden , för då kan det bli upplopp bland folket . "
41014003	När Jesus var i Betania och låg till bords i Simon den spetälskes hus kom en kvinna med en alabasterflaska med dyrbar äkta nardusbalsam . Hon bröt upp flaskan och hällde ut allt över hans huvud .
41014004	Några blev upprörda och sa till varandra : " Varför slösa så med balsam ?
41014005	Den kunde man ju ha sålt för en årslön och gett åt de fattiga . " Och de grälade på henne .
41014006	Men Jesus sa : " Låt henne vara , varför besvärar ni henne ? Hon har gjort en vacker gärning mot mig .
41014007	De fattiga har ni alltid ibland er och när ni vill kan ni göra gott mot dem , men mig har ni inte alltid .
41014008	Hon har gjort det hon kunde , hon har i förväg smort min kropp till begravningen .
41014009	Det jag säger till er är sant : Överallt i världen där evangeliet förkunnas ska man också berätta vad hon gjorde och minnas henne . "
41014010	Och Judas Iskariot , en av de tolv , gick till översteprästerna för att förråda honom .
41014011	De blev glada när de hörde det och lovade honom pengar . Och han sökte efter ett lämpligt tillfälle att förråda Jesus .
41014012	På första dagen av det osyrade brödets högtid då påskalammet slaktades frågade hans lärjungar honom : " Vart vill du att vi ska gå och förbereda för dig att äta påskmåltiden ? "
41014013	Då sände han två av sina lärjungar och sa till dem : " Gå in i staden , där ska en man som bär en vattenkruka möta er . Följ honom .
41014014	Och där han går in ska ni säga till husbonden : ' Läraren frågar : Var är mitt gästrum där jag ska äta påskmåltiden med mina lärjungar ? '
41014015	Han ska då visa er ett stort rum på övervåningen inrett och färdigt . Förbered åt oss där . "
41014016	Lärjungarna gick i väg och kom till staden och fann att det var som han hade sagt dem . Och de förberedde för påskmåltiden .
41014017	På kvällen kom han med de tolv .
41014018	Medan de låg till bords och åt sa Jesus : " Det jag säger till er är sant : En av er ska förråda mig , en som äter med mig . "
41014019	Då blev de bedrövade och frågade honom en efter en : " Det är väl inte jag ? "
41014020	Han svarade : " En av de tolv , en som doppar med mig i skålen .
41014021	För Människosonen går bort , som det står skrivet om honom . Men det blir hemskt för den man som förråder Människosonen . Det hade varit bättre för honom om han aldrig hade blivit född . "
41014022	Medan de åt tog Jesus ett bröd , välsignade det , bröt det och gav åt dem och sa : " Tag detta , det är min kropp . "
41014023	Och han tog en bägare , bad tackbönen och gav åt dem , och de drack alla ur den .
41014024	Och han sa : " Detta är mitt blod , förbundsblodet , som är utgjutet för många .
41014025	Det jag säger till er är sant : Jag ska aldrig mer dricka av det som vinstocken ger förrän den dag då jag dricker nytt vin i Guds rike . "
41014026	Och när de hade sjungit lovsången gick de ut till Olivberget .
41014027	Jesus sa till dem : " Ni ska alla överge mig , för det står skrivet : Jag ska slå herden , och fåren ska skingras .
41014028	Men när jag har uppstått ska jag gå före er till Galileen . "
41014029	Petrus sa till honom : " Om än alla överger dig , så ska inte jag göra det . "
41014030	Jesus svarade : " Det jag säger till dig är sant : I dag , i denna natt , innan tuppen har galt två gånger , ska du tre gånger ha förnekat mig . "
41014031	Men Petrus försäkrade bestämt : " Om jag än måste dö med dig ska jag aldrig förneka dig . " Så sa även alla andra .
41014032	De kom till ett ställe som heter Getsemane , och han sa till sina lärjungar : " Sätt er här medan jag ber . "
41014033	Och han tog med sig Petrus , Jakob och Johannes . Han greps av bävan och ångest
41014034	och sa till dem : " Min själ är djupt bedrövad , ända till döds . Stanna här och vaka . "
41014035	Han gick lite längre fram och föll ner på marken och bad att om möjligt få bli förskonad från denna stund .
41014036	Han sa : " Abba , Fader , allt är möjligt för dig . Ta denna bägare ifrån mig . Men inte som jag vill utan som du vill . "
41014037	Han kom tillbaka och fann att de sov , och sa till Petrus : " Simon , sover du ? Kunde du inte hålla dig vaken ens en timme ?
41014038	Vaka och be att ni inte kommer i frestelse . Anden är villig , men kroppen är svag . "
41014039	Han gick åter bort och bad med samma ord .
41014040	Då han kom tillbaka fann han igen att de sov eftersom deras ögon var sömntunga . Och de visste inte vad de skulle svara honom .
41014041	Han kom tillbaka för tredje gången och sa till dem : " Sover ni fortfarande och vilar er ? Det räcker . Timmen har kommit , nu ska Människosonen överlämnas i syndarnas händer .
41014042	Res er upp , låt oss gå , han som förråder mig är här . "
41014043	Och just då han talade kom Judas , en av de tolv , och med honom en folkhop med svärd och påkar . De kom från översteprästerna och de skriftlärda och de äldste .
41014044	Förrädaren hade avtalat med dem om ett tecken och sagt : " Det är den som jag kysser , grip honom och för bort honom under bevakning . "
41014045	När Judas kom gick han genast fram till Jesus och sa : " rabbi , " och kysste honom .
41014046	De grep Jesus och höll fast honom .
41014047	Men en av dem som stod bredvid drog sitt svärd och slog mot översteprästens slav och högg av honom örat .
41014048	Jesus sa till dem : " Som mot en förbrytare har ni gått ut med svärd och påkar för att gripa mig .
41014049	Dagligen var jag hos er i templet och undervisade , och ni grep mig inte . Men Skrifterna skulle uppfyllas . "
41014050	Och alla lämnade honom och flydde .
41014051	En ung man följde efter Jesus , med bara ett linnekläde på kroppen . Honom grep de tag i ,
41014052	men han lämnade linneklädet kvar och sprang i väg naken .
41014053	De förde Jesus till översteprästen . Och alla översteprästerna och de äldste och de skriftlärda samlades .
41014054	Petrus följde Jesus på avstånd ända in på översteprästens gård , och där satt han bland vakterna och värmde sig vid elden .
41014055	Översteprästerna och hela Högsta rådet försökte finna något vittnesmål mot Jesus för att kunna döma honom till döden , men de fann inget .
41014056	Många vittnade falskt mot honom , och deras vittnesmål stämde inte överens .
41014057	Då reste sig några och gav detta falska vittnesmål mot honom :
41014058	" Vi har hört att han har sagt : ' Jag ska bryta ner detta tempel som är byggt med händer och på tre dagar bygga ett annat som inte är gjort med händer ' . "
41014059	Men inte heller deras vittnesmål stämde överens .
41014060	Då reste sig översteprästen och steg fram och frågade Jesus : " Ska du inte svara på deras vittnesmål mot dig ? "
41014061	Men han teg och svarade inte . Då frågade översteprästen honom : " Är du Kristus , den Välsignades son ? "
41014062	Jesus svarade : " Jag Är . Och ni ska få se Människosonen sitta på Maktens högra sida och komma bland himlens moln . "
41014063	Då rev översteprästen sönder sina kläder och sa : " Vad behöver vi nu vittnen till ?
41014064	Ni har hört hädelsen . Vad säger ni ? " Alla dömde honom skyldig till döden .
41014065	Några började spotta på honom , och täckte hans ögon och slog honom med knytnävarna och sa : " Profetera ! " Även vakterna gick lös på honom med slag .
41014066	Och medan Petrus var nere på gården kom en av översteprästens tjänsteflickor dit .
41014067	När hon fick se Petrus sitta där och värma sig stirrade hon på honom och sa : " Du var också med Jesus från Nasaret . "
41014068	Men han nekade : " Jag vet inte vad du pratar om , jag fattar ingenting . " Och han gick ut på den yttre gården . Då gol tuppen .
41014069	Tjänsteflickan såg honom och sa igen till dem som stod i närheten : " Han är en av dem . "
41014070	Men Petrus nekade på nytt . Strax därpå sa även de som stod där till Petrus : " Helt säkert är du en av dem , för du är ju från Galileen . "
41014071	Men han började förbanna sig , och bedyrade : " Jag känner inte den där mannen som ni pratar om ! "
41014072	I det ögonblicket gol tuppen för andra gången . Då kom Petrus ihåg det som Jesus hade sagt till honom : " Innan tuppen har galt två gånger ska du tre gånger förneka mig . " Och han bröt ihop och grät .
41015001	Omedelbart på morgonen fattade översteprästerna sitt beslut tillsammans med de äldste och de skriftlärda , hela Högsta rådet . De band Jesus och förde bort honom och överlämnade honom åt Pilatus .
41015002	Pilatus frågade honom : " Är du judarnas kung ? " Jesus svarade : " Du säger det själv . "
41015003	Och översteprästerna anklagade honom ihärdigt .
41015004	Åter frågade Pilatus honom : " Svarar du inget ? Du hör ju hur mycket de anklagar dig . "
41015005	Men Jesus svarade inte längre , och det förvånade Pilatus .
41015006	Vid högtiden brukade Pilatus frige vilken fånge de än begärde .
41015007	Där fanns en man vid namn Barabbas som satt fängslad tillsammans med upprorsmän som hade begått mord under oroligheterna .
41015008	Folket vandrade upp och bad Pilatus att göra vad han brukade .
41015009	Pilatus svarade : " Vill ni att jag ska frige judarnas kung ? "
41015010	För han förstod att det var av avund som översteprästerna hade överlämnat honom .
41015011	Men översteprästerna hetsade folket så att han istället skulle frige Barabbas .
41015012	Pilatus talade åter till dem : " Vad vill ni då att jag ska göra med honom som ni kallar judarnas kung ? "
41015013	De skrek : " Korsfäst honom ! "
41015014	Pilatus frågade dem : " Vad ont har han då gjort ? " Men de skrek ännu högre : " Korsfäst honom ! "
41015015	Pilatus ville vara folket till lags och frigav Barabbas . Jesus lät han prygla och överlämnade honom sedan till att korsfästas .
41015016	Soldaterna förde nu in Jesus i palatset till ståthållarens högkvarter och kallade samman hela vaktstyrkan .
41015017	De svepte en purpurmantel om honom och vred ihop en krans av törne och satte den på honom .
41015018	Sedan hälsade de honom : " Leve judarnas kung ! "
41015019	Och de slog honom i huvudet med en käpp och spottade på honom och böjde knä och hyllade honom .
41015020	Och när de hade hånat honom tog de av honom purpurmanteln och klädde honom i hans egna kläder . Sedan förde de ut honom att korsfästas .
41015021	Simon från Kyrene , Alexanders och Rufus far , var på väg in från landet och råkade gå förbi . Honom tvingade de att bära Jesu kors .
41015022	Och de förde Jesus till Golgota , det betyder Skallen .
41015023	De gav honom vin tillsatt med myrra , men han tog inte emot det .
41015024	Och de korsfäste honom och delade hans kläder mellan sig och kastade lott om dem .
41015025	Det var på förmiddagen som de korsfäste honom .
41015026	På anslaget stod vad han var anklagad för : ' Judarnas kung . '
41015027	Tillsammans med honom korsfäste de två förbrytare , den ene till höger om honom , den andre till vänster .
41015029	De som gick förbi hånade honom och skakade på huvudet och sa : " Jaså , du bryter ner templet och bygger upp det igen på tre dagar ,
41015030	fräls dig själv och stig ner från korset ! "
41015031	Likaså hånade översteprästerna och de skriftlärda honom och sa : " Andra har han frälst , sig själv kan han inte frälsa .
41015032	Kristus , Israels kung , stig ner nu från korset så att vi får se och tro ! " Även de som var korsfästa med honom skymfade honom .
41015033	Mitt på dagen kom ett mörker över hela landet . Det varade till femtontiden ,
41015034	och då ropade Jesus högt : Eloi , Eloi , lema sabachtani ? Det betyder : Min Gud , min Gud , varför har du övergett mig ?
41015035	Några som stod där hörde det och sa : " Lyssna , han ropar på Elia . "
41015036	En av dem sprang då och fyllde en svamp med surt vin , fäste den runt en käpp och gav honom att dricka och sa : " Vänta , låt oss se om Elia kommer och tar ner honom . "
41015037	Men Jesus ropade högt och slutade andas .
41015038	Då brast förhänget i templet i två stycken , uppifrån och ända ner .
41015039	När officeren som stod mitt emot honom såg att han dog på det sättet sa han : " Den mannen var i sanning Guds Son . "
41015040	På avstånd stod även kvinnor och såg på . Bland dem var Maria från Magdala och den Maria som var Jakob den yngres och Joses mor samt Salome .
41015041	De hade följt Jesus och tjänat honom när han var i Galileen . Där var också många andra kvinnor som hade gått upp till Jerusalem med honom .
41015042	När kvällen var inne - det var förberedelsedag , dagen före sabbaten -
41015043	kom Josef från Arimataia dit , en högt ansedd rådsherre som även han väntade på Guds rike . Han tog mod till sig och gick in till Pilatus och bad att få Jesu kropp .
41015044	Pilatus blev förvånad över att Jesus redan var död och kallade till sig officeren och frågade honom om Jesus varit död länge .
41015045	När han fått det bekräftat av officeren överlät han den döda kroppen till Josef .
41015046	Och Josef köpte ett linnetyg , tog ner honom och svepte honom i linnetyget och lade honom i en grav som var uthuggen i klippan . Och han rullade en sten för ingången till graven .
41015047	Maria från Magdala och Maria , Joses mor , såg var han blev lagd .
41016001	När sabbaten var över köpte Maria från Magdala , och Maria , Jakobs mor , och Salome aromatiska kryddoljor för att gå och smörja Jesus .
41016002	Mycket tidigt på söndagen , då solen gick upp , kom de till graven .
41016003	De sa till varandra : " Vem ska rulla bort stenen från gravöppningen åt oss ? "
41016004	Men när de tittade upp såg de att stenen , som var mycket stor , var bortrullad .
41016005	De gick in i graven och såg en ung man sitta på höger sida iklädd en vit dräkt , och de blev förfärade .
41016006	Men han sa : " Var inte förfärade . Ni söker Jesus från Nasaret , den korsfäste . Han har uppstått , han är inte här . Se , här är platsen där de lade honom .
41016007	Men gå och säg till hans lärjungar och till Petrus att Jesus går före er till Galileen . Där ska ni få se honom , så som han har sagt er . "
41016008	Och de gick ut och sprang bort från graven , uppskakade och helt utom sig . Och de sa ingenting till någon eftersom de var rädda . - - - - - - - [
41016009	Efter sin uppståndelse på söndag morgon visade han sig först för Maria från Magdala , från vilken han kastat ut sju demoner .
41016010	Hon gick och berättade det för dem som hade varit med honom , och som nu sörjde och grät .
41016011	Men när de hörde att han levde och att hon hade sett honom , trodde de inte på det .
41016012	Sedan uppenbarade han sig i en annan skepnad för två av dem som var på väg ut till landet .
41016013	Även de gick och berättade det för de andra , men inte heller de blev trodda .
41016014	Sedan uppenbarade han sig för de elva när de låg till bords , och han tillrättavisade dem för deras otro och hårda hjärtan eftersom de inte hade trott på dem som hade sett honom uppstånden .
41016015	Och han sa till dem : " Gå ut i hela världen och förkunna evangelium för hela skapelsen .
41016016	Den som tror och blir döpt ska bli frälst , men den som inte tror ska bli fördömd .
41016017	Dessa tecken ska följa dem som tror : i mitt namn ska de kasta ut demoner . De ska tala med nya tungor .
41016018	De ska ta ormar i händerna . Om de dricker något dödligt gift ska det inte skada dem . De ska lägga händerna på sjuka och de ska bli friska . "
41016019	När Herren Jesus hade talat till dem blev han tagen upp till himlen och satte sig på Guds högra sida .
41016020	Men de gick ut och förkunnade överallt , och Herren verkade med dem och bekräftade ordet genom de tecken som åtföljde det . ]
42001001	Högt ärade Theofilos , många har åtagit sig att sammanställa en skildring av de händelser som har fått sin uppfyllelse ibland oss .
42001002	Dessa händelser har meddelats oss av de som från början var ögonvittnen och ordets tjänare .
42001003	Efter att noga ha satt mig in i allt från början har jag beslutat att i rätt ordning skriva ner det för dig ,
42001004	så att du ska förstå hur tillförlitlig den undervisning är som du har fått .
42001005	I de dagar då Herodes var kung i Judeen fanns det i Avias tjänsteavdelning en präst vid namn Sakarias . Hans hustru var av Arons ätt och hette Elisabet .
42001006	De var båda rättfärdiga inför Gud och levde oklanderligt efter alla Herrens bud och föreskrifter .
42001007	Men de hade inga barn eftersom Elisabet var ofruktsam , och båda var till åren .
42001008	En gång när turen kom till Sakarias tjänsteavdelning och han fullgjorde sin prästtjänst inför Gud
42001009	hände sig vid den sedvanliga lottningen att han fick uppdraget att gå in i Herrens tempel och tända rökelsen .
42001010	Allt folket stod utanför och bad vid timmen för rökoffret .
42001011	Då visade sig för honom en Herrens ängel som stod till höger om rökelsealtaret .
42001012	Sakarias blev mycket oroad vid denna syn och han överväldigades av fruktan .
42001013	Men ängeln sa : " Var inte rädd , Sakarias , för din bön har blivit hörd . Din hustru Elisabet ska föda en son åt dig , och du ska ge honom namnet Johannes .
42001014	Du ska bli innerligt glad , ja , många kommer att glädjas över hans födelse ,
42001015	för han ska bli stor inför Herren . Han ska inte dricka vin och starka drycker , och redan i moderlivet ska han bli fylld av den helige Ande .
42001016	Och många av Israels söner ska han vända om till Herren , deras Gud .
42001017	Han ska gå framför Herren i Elias ande och kraft för att vända fädernas hjärtan till barnen och de olydiga till de rättfärdigas sinnelag , så att Herren får ett förberett folk . "
42001018	Då sa Sakarias till ängeln : " Hur ska jag få visshet om det här ? Jag är ju gammal och min hustru är till åren . "
42001019	Ängeln svarade : " Jag är Gabriel , som står inför Gud , och jag är sänd för att tala till dig och ge dig detta goda budskap .
42001020	Och nu ska du bli stum och inte kunna tala förrän den dag detta sker eftersom du inte trodde på mina ord som ska uppfyllas när tiden är inne . "
42001021	Folket stod och väntade på Sakarias och förvånade sig över att han dröjde så länge inne i templet .
42001022	När han kom ut var han oförmögen att tala till dem , och de förstod att han hade sett en syn i templet . Han gjorde tecken åt dem , och förblev stum .
42001023	Och när dagarna för hans tjänstgöring var slut begav han sig hem .
42001024	Efter dessa dagar blev hans hustru Elisabet havande och drog sig undan i fem månader . Hon tänkte :
42001025	" Detta har Herren gjort med mig när han såg till mig och tog bort min vanära bland människor . "
42001026	Då Elisabet var i sjätte månaden blev ängeln Gabriel sänd av Gud till staden Nasaret i Galileen ,
42001027	till en jungfru som var trolovad med en man vid namn Josef som var av Davids ätt . Och jungfruns namn var Maria .
42001028	Han kom in och sa till henne : " Gläd dig , du benådade . Herren är med dig . "
42001029	Men hon blev förskräckt vid hans ord och undrade vad denna hälsning kunde betyda .
42001030	Då sa ängeln till henne : " Var inte rädd , Maria , för du har funnit nåd hos Gud .
42001031	Lyssna , du ska bli havande och föda en son , och du ska ge honom namnet Jesus .
42001032	Han ska bli stor och kallas den Högstes Son , och Herren Gud ska ge honom hans fader Davids tron .
42001033	Han ska regera över Israels folk för evigt , och hans välde har inget slut . "
42001034	Maria sa till ängeln : " Hur ska detta kunna ske , då ingen man har rört mig ? "
42001035	Ängeln svarade : " Den helige Ande ska komma över dig , och den Högstes kraft omsluta dig . Därför ska också det heliga barnet kallas Guds Son .
42001036	Även din släkting Elisabet ska på sin ålderdom få en son . Hon som kallades ofruktsam är nu i sjätte månaden ,
42001037	ty för Gud är ingenting omöjligt . "
42001038	Maria sa : " Jag är Herrens tjänarinna . Låt det ske med mig efter ditt ord . " Och ängeln lämnade henne .
42001039	I de dagarna skyndade Maria till en stad i Juda bergsbygd
42001040	och gick in i Sakarias hus och hälsade på Elisabet .
42001041	När Elisabet hörde Marias hälsning spratt barnet till inom henne , och hon blev fylld av den helige Ande
42001042	och ropade högt : " Välsignad är du bland kvinnor , och välsignat är barnet inom dig !
42001043	Men vem är jag , att min Herres mor kommer till mig ?
42001044	För när ljudet av din hälsning nådde mina öron spratt barnet till i mig av glädje .
42001045	Och salig är hon som trodde , för det som Herren har sagt henne ska uppfyllas . "
42001046	Då sa Maria : " Min själ upphöjer Herren ,
42001047	och min ande gläder sig i Gud , min Frälsare ,
42001048	för han har sett till sin tjänarinnas ringhet . Nu ska härefter alla släkten kalla mig salig .
42001049	Den Mäktige har gjort stora ting med mig , hans namn är heligt .
42001050	Hans barmhärtighet varar från släkte till släkte över dem som fruktar honom .
42001051	Han har utfört väldiga gärningar med sin styrka . Han skingrade dem som hade högmodiga hjärtan och sinnen .
42001052	Han störtade härskare från deras troner , och upphöjde ringa män .
42001053	Han mättade hungriga med sitt goda , och sände rika tomhänta bort .
42001054	Han tog sig an sin tjänare Israel , i åminnelse av sin barmhärtighet
42001055	mot Abraham och hans ättlingar till evig tid . Detta enligt sitt löfte till våra fäder . "
42001056	Maria stannade hos Elisabet omkring tre månader och återvände sedan hem .
42001057	Så kom tiden för Elisabet då hon skulle föda , och hon födde en son .
42001058	Och hennes grannar och släktingar fick höra att Herren hade visat henne stor barmhärtighet , och de delade hennes glädje .
42001059	På åttonde dagen kom de för att omskära barnet , och de ville kalla honom Sakarias efter hans far .
42001060	Men hans mor svarade : " Nej , han ska heta Johannes . "
42001061	De sa till henne : " Ingen i din släkt bär det namnet . "
42001062	Med tecken frågade de hans far vad han ville att barnet skulle heta .
42001063	Då bad han om en tavla och skrev : ' Johannes är hans namn , ' och alla häpnade .
42001064	Omedelbart öppnades hans mun och hans tunga löstes , och han började tala och lovprisa Gud .
42001065	Fruktan kom över alla kringboende , och i hela Judeens bergsbygd omtalades detta .
42001066	Alla som hörde det tog det till hjärtat och sa : ” Vad ska det bli av detta barn ? ” För Herrens hand var med honom .
42001067	Och hans far Sakarias blev fylld av den helige Ande och profeterade :
42001068	" Lov och pris till Herren , Israels Gud , som har besökt och befriat sitt folk .
42001069	Han har upprest en mäktig Frälsare i sin tjänare Davids ätt ,
42001070	så som han lovat sedan urminnes tid genom sina heliga profeter :
42001071	att frälsa oss från våra fiender och från alla dem som hatar oss .
42001072	Han ville visa barmhärtighet mot våra fäder och tänka på sitt heliga förbund ,
42001073	den ed han gav vår fader Abraham :
42001074	att vi frälsta ur våra fienders hand skulle få tjäna honom utan rädsla ,
42001075	i helighet och rättfärdighet inför honom under alla våra dagar .
42001076	Och du , barn , ska kallas den Högstes profet , för du ska gå före Herren och bana väg för honom
42001077	och ge hans folk kunskap om frälsning i deras synders förlåtelse .
42001078	Detta ske ske tack vare vår Guds innerliga barmhärtighet , genom vilken en soluppgång från höjden ska besöka oss ,
42001079	för att stråla över dem som sitter i mörker och dödsskugga och leda våra fötter in på fredens väg . "
42001080	Och barnet växte och blev stark i anden . Han vistades i öde trakter till den dag då han skulle träda fram för Israel .
42002001	Det hände i de dagarna att från kejsar Augustus utgick ett påbud att hela världen skulle skattskrivas .
42002002	Detta var den första skattskrivningen och den hölls när Quirinius var ståthållare över Syrien .
42002003	Alla gav sig då i väg för att skattskriva sig var och en till sin stad .
42002004	Även Josef gav sig av , från staden Nasaret i Galileen upp till Judeen , till Davids stad som heter Betlehem , eftersom han var av Davids hus och ätt . Han for dit
42002005	för att skattskriva sig tillsammans med Maria , sin trolovade , som var med barn .
42002006	När de befann sig där var tiden inne då hon skulle föda .
42002007	Och hon födde sin förstfödde son och lindade honom och lade honom i en krubba , eftersom de inte fick plats i härbärget .
42002008	I samma trakt befann sig några herdar som låg ute och vaktade sin hjord om natten .
42002009	Då stod en Herrens ängel framför dem och Herrens härlighet strålade omkring dem , och de blev alldeles skräckslagna .
42002010	Men ängeln sa : " Var inte rädda . Lyssna , jag förkunnar ett gott budskap till er om en stor glädje för hela folket .
42002011	För i dag har i Davids stad en Frälsare blivit född åt er . Han är Kristus , Herren .
42002012	Och detta är tecknet för er : Ni ska finna ett nyfött barn som är lindat och ligger i en krubba . "
42002013	Och plötsligt var där tillsammans med ängeln en stor himmelsk här som prisade Gud :
42002014	" Ära till Gud i höjden , och fred på jorden till de människor han tycker om . "
42002015	När änglarna hade lämnat dem och farit till himlen sa herdarna till varandra : " Låt oss nu gå till Betlehem och se det som har hänt och som Herren har låtit oss få veta . "
42002016	De skyndade i väg och fann Maria och Josef , och barnet som låg i krubban .
42002017	När de hade sett honom , berättade de vad som hade sagts till dem om detta barn .
42002018	Alla som hörde det förundrade sig över herdarnas berättelse .
42002019	Men Maria bevarade och begrundade allt detta i sitt hjärta .
42002020	Och herdarna återvände medan de prisade och lovade Gud för allt de hade hört och sett . Allt var så som det hade sagts dem .
42002021	När åtta dagar hade gått och barnet skulle omskäras fick han namnet Jesus , det namn ängeln gav honom innan han blev avlad i moderlivet .
42002022	När tiden kom för deras rening enligt Mose lag tog de honom till Jerusalem för att bära fram honom inför Herren
42002023	- som det är skrivet i Herrens lag : Varje förstfödd son som öppnar moderlivet ska vara helgad åt Herren -
42002024	och för att offra ett par turturduvor eller två unga duvor , enligt vad som är sagt i Herrens lag .
42002025	Det fanns en man i Jerusalem vid namn Symeon . Han var rättfärdig och gudfruktig och väntade på Israels tröst , och den helige Ande var över honom .
42002026	Det hade uppenbarats för honom av den helige Ande att han inte skulle se döden förrän han hade sett Herrens Kristus .
42002027	Han kom i Anden till templet , och när föräldrarna bar in barnet Jesus för att göra med honom som var sed enligt lagen ,
42002028	tog Symeon honom i sina armar och lovprisade Gud och sa :
42002029	" Härskare , nu låter du din tjänare gå bort i frid , i enlighet med ditt ord .
42002030	För mina ögon har sett din frälsning
42002031	som du har berett inför alla folks åsyn ,
42002032	ett ljus till uppenbarelse för hednafolken och till härlighet för ditt folk Israel . "
42002033	Hans far och mor förundrade sig över det som sades om honom .
42002034	Och Symeon välsignade dem och sa till hans mor Maria : " Lyssna , denne är satt till fall och upprättelse för många i Israel och till ett tecken som väcker motstånd .
42002035	Detta för att det ska uppenbaras vad många människor tänker i sina hjärtan . Också genom din själ ska det gå ett svärd . "
42002036	Där fanns även en profetissa , Hanna , Fanuels dotter , av Ashers stam . Hon var mycket gammal . Hon hade levt sju år med sin man efter sitt giftermål
42002037	och sedan varit änka i åttiofyra år . Hon lämnade aldrig templet utan tjänade Gud med fastor och böner natt och dag .
42002038	Just i den stunden kom hon fram och tackade Gud och talade om honom för alla som väntade på Jerusalems befrielse .
42002039	När Josef och Maria hade fullgjort allt i enlighet med Herrens lag återvände de till sin hemstad Nasaret i Galileen .
42002040	Pojken växte och fylldes av kraft och visdom , och Guds välbehag var över honom .
42002041	Varje år vid påskhögtiden begav sig hans föräldrar till Jerusalem .
42002042	Även när han var tolv år begav de sig upp till högtiden som seden var .
42002043	Då festdagarna var över och de vände hem stannade pojken Jesus kvar i Jerusalem och hans föräldrar var ovetande om det .
42002044	I tron att han var med i ressällskapet gick de en hel dag och sedan började de söka efter honom bland släktingar och bekanta .
42002045	När de inte fann honom återvände de till Jerusalem och letade efter honom .
42002046	Efter tre dagar fann de honom i templet där han satt mitt ibland lärarna och lyssnade på dem och ställde frågor till dem .
42002047	Alla som hörde Jesus häpnade över hans förstånd och hans svar .
42002048	När föräldrarna såg honom blev de bestörta och hans mor sa till honom : " Barn , varför har du gjort så här mot oss ? Din far och jag har letat efter dig och varit så oroliga . "
42002049	Han sa till dem : " Varför har ni letat efter mig ? Visste ni inte att jag måste vara i min Faders hus ? "
42002050	Men de förstod inte vad han sa till dem .
42002051	Och han följde med dem ner till Nasaret , och underordnade sig dem i allt . Hans mor bevarade allt detta i sitt hjärta .
42002052	Och Jesus växte till i visdom och ålder , och var mycket omtyckt av Gud och människor .
42003001	Guds ord kom till Sakarias son Johannes i öknen . Det skedde under kejsar Tiberius femtonde regeringsår , när Pontius Pilatus var ståthållare över Judeen , Herodes tetrark över Galileen , hans bror Filippos tetrark över Itureen och Trachonitislandet , Lysanias tetrark över Abilene , och när Hannas och Kajafas var överstepräster .
42003002	
42003003	Och Johannes gick ut i hela trakten vid Jordanfloden och förkunnade omvändelsens dop till syndernas förlåtelse ,
42003004	så som det står skrivet i boken med profeten Jesajas ord : En röst ropar i öknen : Förbered väg för Herren , gör hans stigar raka !
42003005	Alla dalar ska fyllas och alla berg och höjder sänkas . Krokiga stigar ska rätas och ojämna vägar jämnas .
42003006	Och alla människor ska se Guds frälsning .
42003007	Johannes sa nu till folkskarorna som kom ut för att döpas av honom : " Giftormars yngel , vem har intalat er att ni kan undfly den kommande vreden ?
42003008	Bär då frukter som hör till omvändelsen , och börja inte säga : ' Vi har Abraham till fader . ' För jag säger er att Gud av dessa stenar kan uppväcka barn åt Abraham .
42003009	Yxan är redan satt till roten på träden . Varje träd som därför inte bär bra frukt huggs ner och kastas i elden . "
42003010	Folket frågade honom : " Vad ska vi då göra ? "
42003011	Han svarade dem : " Den som har två långskjortor ska dela med sig åt den som ingen har , och den som har mat ska göra på samma sätt . "
42003012	Det kom också skatteindrivare för att bli döpta , och de frågade honom : " Lärare , vad ska vi göra ? "
42003013	Han svarade : " Kräv inte mer än vad som är fastställt . "
42003014	Även soldater frågade honom : " Och vi , vad ska vi göra ? " Han svarade : " Ta inte pengar genom våld eller hot , anklaga inte på falska grunder , och var nöjda med er lön . "
42003015	Folket var fyllt av förväntan , och alla undrade i sina hjärtan om inte Johannes kunde vara Kristus .
42003016	Johannes svarade dem alla : " Jag döper er med vatten . Men det kommer en som är starkare än jag , vars sandalremmar jag inte är värdig att knyta upp . Han ska döpa er i den helige Ande och eld .
42003017	Han har sin kastskovel i handen för att rensa sin tröskplats och samla in vetet i sin lada , men agnarna ska han bränna upp i en eld som aldrig slocknar . "
42003018	Även på många andra sätt förmanade han folket när han förkunnade evangeliet för dem .
42003019	Och tetrarken Herodes blev tillrättavisad av Johannes för sitt förhållande med sin brors hustru Herodias och för allt ont som Herodes hade gjort .
42003020	Och inte nog med det , Herodes spärrade även in Johannes i fängelse .
42003021	När nu allt folket hade blivit döpt , och även Jesus blivit döpt och var bedjande , öppnades himlen
42003022	och den helige Ande sänkte sig ner över honom i en duvas skepnad . Och från himlen hördes en röst : " Du är min Son , den Älskade , du är min glädje . "
42003023	Jesus var omkring trettio år när han började sin gärning . Han var - menade man - son till Josef , son till Eli ,
42003024	son till Mattat , son till Levi , son till Melki , son till Jannai , son till Josef ,
42003025	son till Mattatias , son till Amos , son till Nahum , son till Hesli , son till Naggaj ,
42003026	son till Machat , son till Mattatias , son till Shimi , son till Josek , son till Joda ,
42003027	son till Jochanan , son till Resa , son till Serubbabel , son till Shealtiel , son till Ner ,
42003028	son till Melki , son till Addi , son till Kosam , son till Elmadam , son till Er ,
42003029	son till Josua , son till Elieser , son till Jorim , son till Mattat , son till Levi ,
42003030	son till Symeon , son till Juda , son till Josef , son till Jonam , son till Eljakim ,
42003031	son till Melea , son till Menna , son till Mattata , son till Natan , son till David ,
42003032	son till Jishaj , son till Oved , son till Boas , son till Salma , son till Nachshon ,
42003033	son till Amminadav , son till Admin , son till Arni , son till Hesron , son till Peres , son till Juda ,
42003034	son till Jakob , son till Isak , son till Abraham , son till Terach , son till Nachor ,
42003035	son till Serug , son till Regu , son till Peleg , son till Ever , son till Shelach , son till Kenan ,
42003036	son till Arpakshad , son till Sem , son till Noa , son till Lemek ,
42003037	son till Metushelach , son till Henok , son till Jered , son till Mahalalel , son till Kenan ,
42003038	son till Enosh , son till Set , son till Adam , son till Gud .
42004001	Jesus återvände från Jordanfloden fylld av den helige Ande . Han fördes av Anden ut i öknen
42004002	där han frestades av djävulen i fyrtio dagar . Han åt ingenting under de dagarna , och när de var förbi blev han hungrig .
42004003	Då sa djävulen till honom : " Om du är Guds Son , så befall att den här stenen blir bröd . "
42004004	Jesus svarade : " Det står skrivet : Människan ska inte leva endast av bröd . "
42004005	Och djävulen förde honom högt upp och visade honom i ett ögonblick alla riken i världen
42004006	och sa : " Jag vill ge dig all denna makt och härlighet , för åt mig har den överlämnats och jag ger den åt vem jag vill .
42004007	Om du därför tillber mig ska allt vara ditt . "
42004008	Jesus svarade : " Det står skrivet : Herren din Gud ska du tillbe och endast honom ska du tjäna . "
42004009	Djävulen förde honom till Jerusalem och ställde honom högst uppe på tempelmuren och sa till honom : " Om du är Guds Son , så kasta dig ner härifrån .
42004010	Det står skrivet : Han ska befalla sina änglar att beskydda dig ,
42004011	och : De ska bära dig på händerna så att du inte stöter din fot mot någon sten . "
42004012	Jesus svarade : " Det är sagt : Du ska inte sätta Herren din Gud på prov . "
42004013	När djävulen hade frestat honom på alla sätt lämnade han honom intill läglig tid .
42004014	I Andens kraft återvände Jesus till Galileen , och ryktet om honom spreds i hela trakten däromkring .
42004015	Han undervisade i deras synagogor och blev prisad av alla .
42004016	Och han kom till Nasaret där han var uppvuxen . På sabbaten gick han till synagogan som han brukade . Han reste sig för att läsa ,
42004017	och man räckte honom profeten Jesajas bokrulle . Han rullade upp den och fann stället där det står skrivet :
42004018	Herrens Ande är över mig , för han har smort mig till att predika ett gott budskap för de fattiga . Han har sänt mig att förkunna frihet för de fångna och syn för de blinda , att ge de förtryckta frihet
42004019	och förkunna ett år av välvilja från Herren .
42004020	Han rullade ihop bokrullen och gav tillbaka den till tjänaren och satte sig . Alla i synagogan tittade stint på honom .
42004021	Och han började tala till dem : " I dag har den här Skriften gått i uppfyllelse inför er som lyssnar . "
42004022	Alla talade väl om honom och häpnade över de nådens ord som kom från hans mun . Och de frågade : " Är inte han Josefs son ? "
42004023	Jesus sa : " Tveklöst kommer ni att rikta detta ordspråk mot mig : ' Läkare , bota dig själv , ' och säga : ' Vi har hört allt som hände i Kafarnaum , gör detsamma här i din hemstad ' . "
42004024	Och han fortsatte : " Det jag säger till er är sant : Ingen profet är omtyckt i sin hemstad .
42004025	Jag försäkrar : Det fanns många änkor i Israel på Elias tid , då himlen var tillsluten i tre och ett halvt år och det kom en svår hungersnöd över hela landet .
42004026	Ändå blev inte Elia sänd till någon av dem utan bara till en änka i Sarefat i Sidons land .
42004027	Och det fanns många spetälska i Israel på profeten Elishas tid och ingen av dem blev renad , men det blev Naaman från Syrien . "
42004028	Alla i synagogan blev ursinniga när de hörde detta .
42004029	De reste sig upp och drev honom ut ur staden och förde honom fram till branten av det berg som deras stad var byggd på för att störta ner honom .
42004030	Men han banade väg genom folkhopen och vandrade bort .
42004031	Och han begav sig ner till Kafarnaum , en stad i Galileen . Han undervisade folket på sabbaten ,
42004032	och de förundrades över hans undervisning eftersom han talade med auktoritet .
42004033	I synagogan fanns en man med en oren demonande i sig , och han skrek högt :
42004034	" Åh , vad har du med oss att göra , Jesus från Nasaret ? Har du kommit för att fördärva oss ? Jag vet vem du är - Guds Helige . "
42004035	Men Jesus sa strängt till honom : " Tig och far ut ur honom ! " Demonen kastade omkull mannen mitt ibland dem och for ut ur honom utan att skada honom .
42004036	Alla blev förskräckta och sa till varandra : " Vad är det med hans ord ? Med auktoritet och kraft befaller han ju de orena andarna , och de far ut . "
42004037	Och ryktet om honom spreds överallt i trakten .
42004038	Han lämnade synagogan och gick hem till Simon . Där låg Simons svärmor ansatt av hög feber och de vädjade till Jesus för henne .
42004039	Han lutade sig över henne och talade strängt till febern , och den lämnade henne . Genast steg hon upp och betjänade dem .
42004040	Vid solnedgången kom de till honom med alla som led av olika sjukdomar , och han lade händerna på var och en av dem och botade dem .
42004041	Även demoner for ut ur många , de ropade : " Du är Guds Son ! " Men han tilltalade dem strängt och förbjöd dem att tala , eftersom de visste att han var Kristus .
42004042	När det blev dag , gick han bort till en enslig plats . Folket sökte efter honom och när de kom till honom försökte de hindra honom att lämna dem .
42004043	Men han sa till dem : " Jag måste förkunna evangeliet om Guds rike även för de andra städerna , det är därför jag har blivit utsänd . "
42004044	Och han predikade i synagogorna i Judeen .
42005001	En gång stod Jesus vid sjön Gennesaret och folket trängde sig inpå honom för att höra Guds ord .
42005002	Han fick se två båtar ligga vid stranden , lämnade där av fiskare som höll på att skölja näten .
42005003	Han steg då i en av båtarna , den som tillhörde Simon , och bad honom lägga ut lite från land . Sedan satte han sig ner och undervisade folket från båten .
42005004	När han hade slutat tala sa han till Simon : " Lägg ut på djupet och kasta ut näten till fångst . "
42005005	Simon svarade : " Mästare , vi har arbetat hela natten och inte fått någonting , men på ditt ord ska jag kasta ut näten . "
42005006	De gjorde så och fångade så mycket fisk att näten höll på att brista .
42005007	De gjorde tecken åt sina kamrater i den andra båten att komma och hjälpa dem . De kom , och fyllde båda båtarna så att de började sjunka .
42005008	När Simon Petrus såg det föll han ner vid Jesu knän och sa : " Herre , gå ifrån mig , för jag är en syndig man . "
42005009	Han och alla som var med honom hade nämligen slagits med häpnad över den fångst de hade fått ,
42005010	även Jakob och Johannes , Sebedaios söner , som fiskade i lag med Simon . Men Jesus sa till Simon : " Var inte rädd , härefter ska du fånga människor . "
42005011	Och de tog båtarna till land , lämnade allt och följde honom .
42005012	Det hände sig när Jesus befann sig i en av städerna att där var en man som var täckt av spetälska , och när han såg Jesus föll han ner på sitt ansikte och bad : " Herre , om du vill så kan du göra mig ren . "
42005013	Jesus sträckte ut handen och rörde vid honom och sa : " Jag vill . Bli ren . " Och genast lämnade spetälskan honom .
42005014	Jesus förbjöd honom att berätta det för någon och sa : " Men gå och visa dig för prästen och frambär den offergåva som Mose har föreskrivit för din rening , till ett vittnesbörd för dem . "
42005015	Men ryktet om Jesus spreds alltmer och stora skaror samlades för att lyssna på honom och bli botade från sina sjukdomar .
42005016	Men han drog sig ofta undan till öde trakter och bad .
42005017	En av dessa dagar när Jesus undervisade satt där fariseer och laglärare som hade kommit från alla byar i Galileen och Judeen och från Jerusalem . Och han hade Herrens kraft att bota .
42005018	Då hände sig att några män kom och bar en lam man på en bår . De försökte komma in med honom och lägga ner honom framför Jesus .
42005019	Men då de på grund av folket inte fann något sätt att ta in honom gick de upp på taket och firade ner mannen på hans bår mellan teglet , mitt framför Jesus .
42005020	Han såg deras tro och sa : " Människa , du har fått förlåtelse för dina synder . "
42005021	De skriftlärda och fariseerna tänkte : " Vad är det för en hädare ? Vem kan förlåta synder förutom Gud ? "
42005022	Men Jesus visste vad de tänkte och sa till dem : " Vad är det ni tänker i era hjärtan ?
42005023	Vilket är lättast , att säga : ' Du har fått förlåtelse för dina synder , ' eller att säga : ' Res dig upp och gå ? '
42005024	Men för att ni ska veta att Människosonen har makt här på jorden att förlåta synder , så säger jag dig : " - och han sa till den lame - ” Res dig upp , ta din bädd och gå hem . "
42005025	Han reste sig omedelbart inför alla och tog bädden som han hade legat på och gick hem under det att han prisade Gud .
42005026	Alla blev utom sig av häpnad och prisade Gud , och de fylldes av fruktan och sa : " Vi har i dag sett obegripliga saker . "
42005027	Därefter begav sig Jesus ut och såg då en skatteindrivare vid namn Levi sitta vid en plats där skatt drevs in . Han sa till honom : " Följ mig . "
42005028	Då lämnade Levi allt och steg upp och följde honom .
42005029	Levi ordnade en stor fest för Jesus i sitt hem , där en mängd skatteindrivare och andra låg till bords med dem .
42005030	Fariseerna och deras skriftlärda klagade på hans lärjungar och frågade : " Varför äter och dricker ni tillsammans med skatteindrivare och syndare ? "
42005031	Jesus svarade dem : " Det är inte de friska som behöver läkare utan de sjuka .
42005032	Jag har inte kommit för att kalla rättfärdiga till omvändelse utan syndare . "
42005033	De sa till honom : " Johannes lärjungar fastar ofta och ber böner , likaså fariseernas , men dina lärjungar äter och dricker . "
42005034	Jesus svarade : " Kan ni få bröllopsgästerna att fasta så länge brudgummen är hos dem ?
42005035	Men den tid kommer då brudgummen tas ifrån dem , i de dagarna ska de fasta . "
42005036	Han gav dem också en liknelse : " Ingen skär bort en lapp från en ny mantel och sätter den på en gammal , för då skulle den nya förstöras och lappen från den nya skulle inte passa till den gamla .
42005037	Ingen häller nytt vin i gamla skinnsäckar , för då sprängs säckarna av det nya vinet och vinet rinner ut och säckarna förstörs .
42005038	Alltså häller man nytt vin i nya säckar .
42005039	Och ingen som har druckit gammalt vin vill ha nytt , för han tycker att det gamla är gott . "
42006001	Det hände under en sabbat att Jesus tog vägen genom några sädesfält , och hans lärjungar ryckte av ax som de gnuggade i händerna och åt .
42006002	Men några av fariseerna sa : " Varför gör ni sådant som är otillåtet på sabbaten ? "
42006003	Jesus svarade dem : " Har ni inte ens läst vad David gjorde när han och hans män blev hungriga ?
42006004	Han gick in i Guds hus och tog de heliga bröden och åt och gav sina män . Endast prästerna hade tillåtelse att äta sådant bröd . "
42006005	Och han sa till dem : " Människosonen är Herre över sabbaten . "
42006006	Det hände en annan sabbat att Jesus gick in i synagogan och undervisade , och där fanns en man med förlamad högerhand .
42006007	De skriftlärda och fariseerna bevakade honom för att se om han skulle bota någon på sabbaten . De ville finna något att anklaga honom för .
42006008	Men han visste vad de tänkte och sa till mannen med den förlamade handen : " Res dig upp och kom hit . " Då reste han sig och gick fram .
42006009	Jesus sa till dem : " Jag frågar er , är det tillåtet på sabbaten att göra gott eller att göra ont , att rädda liv eller att döda ? "
42006010	Och efter att ha sett på dem alla sa han till mannen : " Sträck ut din hand . " Han gjorde det , och hans hand var frisk .
42006011	Men de fylldes av ursinne och började diskutera med varandra vad de skulle göra med Jesus .
42006012	Det hände i de dagarna att Jesus gick upp på berget för att be och han bad hela natten till Gud .
42006013	När det blev dag samlade han sina lärjungar och valde ut bland dem tolv som han kallade apostlar :
42006014	Simon , som han gav namnet Petrus , och hans bror Andreas , Jakob och Johannes , Filippos och Bartolomaios ,
42006015	Matteus och Tomas , Jakob , Alfaios son , och Simon som kallades seloten ,
42006016	Judas , Jakobs son , och Judas Iskariot , han som blev förrädare .
42006017	Jesus gick ner med dem och stannade på en slätt , tillsammans med en stor skara lärjungar och mycket folk från hela Judeen och Jerusalem och från kuststräckan vid Tyros och Sidon .
42006018	De hade kommit för att lyssna på honom och bli botade från sina sjukdomar . Även de som plågades av orena andar blev botade .
42006019	Allt folket försökte röra vid honom eftersom kraft gick ut från honom och botade alla .
42006020	Jesus lät blicken vila på sina lärjungar och sa : " Saliga är ni som är fattiga , er tillhör Guds rike .
42006021	Saliga är ni som nu hungrar , ni ska bli mättade . Saliga är ni som nu gråter , ni ska skratta .
42006022	Saliga är ni när människor hatar er och undviker er och hånar er och smutskastar ert namn - på grund av Människosonen .
42006023	Gläd er på den dagen och hoppa av fröjd , för er lön är stor i himlen . På samma sätt gjorde nämligen deras fäder med profeterna .
42006024	Men det blir hemskt för er som är rika , ni har fått er tröst .
42006025	Det blir hemskt för er som nu är mätta , ni kommer att hungra . Det blir hemskt för er som nu skrattar , ni kommer att sörja och gråta .
42006026	Det blir hemskt för er när alla människor talar väl om er , för det gjorde också deras fäder med de falska profeterna .
42006027	Men till er som lyssnar säger jag : Älska era fiender , gör gott mot dem som hatar er .
42006028	Välsigna dem som förbannar er , be för dem som behandlar er illa .
42006029	Om någon slår dig på ena kinden , vänd även fram den andra . Om någon tar ifrån dig manteln , låt honom även ta din långskjorta .
42006030	Ge åt alla som ber dig , och tar någon vad som tillhör dig , kräv det inte tillbaka .
42006031	Allt vad ni vill att människor ska göra er , det ska ni göra dem .
42006032	Om ni älskar dem som älskar er , ska ni ha tack för det ? Även syndare älskar dem som visar dem kärlek .
42006033	Och om ni gör gott mot dem som gör gott mot er , ska ni ha tack för det ? Även syndare gör så .
42006034	Och om ni lånar åt dem som ni förväntar ska betala tillbaka , ska ni ha tack för det ? Även syndare lånar åt syndare för att få lika mycket tillbaka .
42006035	Men älska era fiender och gör gott och ge lån utan att hoppas få tillbaka . Då ska er lön bli stor och ni ska bli den Högstes söner , för han är mild mot de otacksamma och onda .
42006036	Var barmhärtiga , så som er Fader är barmhärtig .
42006037	Döm inte , och ni ska inte bli dömda . Fördöm inte , och ni ska inte bli fördömda . Frikänn , och ni ska bli frikända .
42006038	Ge , och ni ska få . Ett gott mått , packat , skakat och rågat ska ges åt er i famnen . För utifrån det mått ni mäter ska det mätas upp åt er . "
42006039	Han gav dem också en liknelse : " Kan väl en blind leda en blind ? Kommer inte båda att ramla i gropen ?
42006040	En lärjunge är inte förmer än sin lärare , men varje man som är fullärd blir som sin lärare .
42006041	Varför ser du flisan i din broders öga men märker inte bjälken i ditt eget öga ?
42006042	Hur kan du säga till din broder : ' Broder , låt mig ta bort flisan ur ditt öga , ' när du inte ser bjälken i ditt eget öga ? Du hycklare , ta först bort bjälken ur ditt eget öga , och då kan du se klart och ta ut flisan ur din broders öga .
42006043	För inget bra träd bär dålig frukt , inte heller bär ett dåligt träd bra frukt ,
42006044	ett träd känner man nämligen igen på frukten . Man plockar inte fikon från törnbuskar eller vindruvor från taggiga buskar .
42006045	En god människa frambringar det som är gott ur sitt hjärtas goda förråd , en ond människa frambringar det som är ont ur sitt onda förråd , för det som hjärtat är fullt av talar munnen .
42006046	Varför kallar ni mig ' Herre , Herre , ' när ni inte gör vad jag säger ?
42006047	Den som kommer till mig och lyssnar till mina ord och handlar efter dem , jag ska visa er vem han är lik .
42006048	Han liknar en man som byggde ett hus . Han grävde djupt och lade grunden på klippan . När floden kom vällde vattnet mot huset men kunde inte rubba det , eftersom det var välbyggt .
42006049	Men den som lyssnar och inte handlar liknar en man som byggde ett hus på marken utan att lägga någon grund . Vattnet vällde mot huset som genast rasade , och förödelsen blev stor för det huset . "
42007001	När Jesus hade avslutat hela sitt tal till folket gick han in i Kafarnaum .
42007002	Där fanns en officer som hade en slav som han högt uppskattade . Slaven var sjuk och låg för döden .
42007003	När officeren fick höra om Jesus sände han några av judarnas äldste till honom för att be honom komma och rädda livet på hans slav .
42007004	De kom till Jesus och vädjade enträget till honom : " Han förtjänar verkligen att du gör detta för honom ,
42007005	för han älskar vårt folk och det är han som har byggt synagogan åt oss . "
42007006	Jesus gick med dem . Han var nästan framme vid huset då officeren sände några vänner och lät hälsa : " Herre , gör dig inte besvär , för jag förtjänar inte att du går in under mitt tak .
42007007	Därför ansåg jag mig ovärdig att komma till dig . Men säg ett ord och min tjänare blir frisk .
42007008	Även jag är en man som står under befäl med soldater under mig . Säger jag till någon ' gå , ' så går han , och till en annan ' kom , ' så kommer han , och till min slav ' gör detta , ' så gör han det . "
42007009	När Jesus hörde detta förvånade han sig över honom och vände sig om och sa till folket som följde honom : " Jag säger er , inte ens i Israel har jag funnit en så stark tro . ”
42007010	Och de utsända återvände till huset och fann slaven frisk .
42007011	Därefter begav sig Jesus till en stad som heter Nain , och hans lärjungar och mycket folk följde med honom .
42007012	Då han närmade sig stadsporten hände sig att man bar ut en död . Han var sin mors ende son , och hon var änka . Mycket folk från staden gick med henne .
42007013	När Herren såg henne fick han medlidande med henne och sa till henne att inte gråta .
42007014	Och han gick fram och rörde vid båren . Bärarna stannade och han sa : " Unge man , jag säger dig : res dig upp . "
42007015	Då satte sig den döde upp och började tala , och Jesus gav honom åt hans mor .
42007016	De greps alla av fruktan och prisade Gud och sa : " En stor profet har uppstått bland oss , " och : " Gud har besökt sitt folk . "
42007017	Och detta tal om honom gick ut i hela Judeen och trakten däromkring .
42007018	Johannes fick höra om allt detta av sina lärjungar . Han kallade till sig två av dem
42007019	och sände dem till Herren för att fråga : " Är du den som ska komma , eller ska vi vänta på någon annan ? "
42007020	Männen kom till honom och sa : " Johannes Döparen har sänt oss till dig för att fråga om du är den som ska komma eller om vi ska vänta på någon annan ? "
42007021	Just då botade Jesus många från sjukdomar och plågor och onda andar , och många blinda fick synen tillbaka .
42007022	Han svarade dem : " Gå och berätta för Johannes vad ni har sett och hört : blinda ser , lama går , spetälska blir rena , döva hör , döda står upp och för fattiga förkunnas evangelium .
42007023	Och salig är den som inte tar anstöt av mig . "
42007024	När de som var utsända av Johannes hade gått började Jesus tala till folket om Johannes : " Vad gick ni ut i öknen för att se ? Ett strå som vajar för vinden ?
42007025	Eller vad gick ni ut för att se ? En man i finkläder ? Men de i finkläder som lever i lyx finns i kungapalatsen .
42007026	Eller vad gick ni ut för att se ? En profet ? Ja , och jag säger er : Mer än en profet .
42007027	Det är om honom det står skrivet : Lyssna , jag sänder min budbärare framför dig , han ska förbereda vägen för dig .
42007028	Jag säger er : Av kvinnor födda finns ingen som är större än Johannes . Men den minste i Guds rike är större än han . "
42007029	När allt folket och skatteindrivarna hörde detta gav de Gud rätt , för de hade låtit döpa sig med Johannes dop .
42007030	Men fariseerna och de laglärda förkastade Guds vilja med dem , för de hade inte låtit döpa sig av honom .
42007031	" Vad ska jag då jämföra människorna i detta släkte med , vad liknar de ?
42007032	De liknar barn som sitter på torget och ropar till varandra : ' Vi spelade flöjt för er , men ni dansade inte . Vi sjöng sorgesånger , men ni grät inte . '
42007033	Johannes Döparen kom och han varken äter bröd eller dricker vin , och ni säger : ' Han har en demon i sig . '
42007034	Människosonen kom och han äter och dricker , och ni säger : ' Titta vilken frossare och drinkare , en vän till skatteindrivare och syndare . '
42007035	Men Visheten har fått rätt av alla sina barn . "
42007036	En av fariseerna inbjöd Jesus till en måltid , och han gick till fariséns hus och lade sig till bords .
42007037	Det hände nu att i staden fanns en kvinna , en syndare , och när hon fick veta att han låg till bords i fariséns hus kom hon dit med en alabasterflaska med balsam .
42007038	Hon ställde sig bakom honom vid hans fötter och grät . Med sina tårar vätte hon hans fötter och torkade dem med sitt hår och hon kysste hans fötter och smorde dem med balsam .
42007039	Farisén som hade inbjudit honom såg det och tänkte : ' Om den mannen var en profet skulle han begripa vad det är för slags kvinna som rör vid honom , att hon är en syndare . '
42007040	Då sa Jesus till honom : " Simon , jag har något att säga dig . " Simon svarade : " Säg det , Lärare . " -
42007041	" Två män stod i skuld hos en penningutlånare . Den ene var skyldig nära två årslöner , den andre femtio dagslöner .
42007042	De kunde inte betala , så han efterskänkte skulden för dem båda . Vem av dem kommer nu att älska honom mest ? "
42007043	Simon svarade : " Den som fick mest efterskänkt skulle jag tro . " Jesus sa : " Du bedömde rätt . "
42007044	Han vände sig mot kvinnan och sa till Simon : " Ser du den här kvinnan ? Jag kom in i ditt hus och du gav mig inget vatten till mina fötter , men hon har vätt mina fötter med sina tårar och torkat dem med sitt hår .
42007045	Du gav mig ingen hälsningskyss , men hon har oavbrutet kysst mina fötter sedan jag kom in .
42007046	Du smorde inte mitt huvud med olja , men hon har smort mina fötter med balsam .
42007047	Därför säger jag dig : Hon har fått förlåtelse för sina många synder , det är därför hon visat stor kärlek . Men den som har fått lite förlåtet älskar lite . "
42007048	Och han sa till henne : " Dina synder är förlåtna . "
42007049	Då började det låta bland bordsgästerna : " Vem är den här mannen som till och med förlåter synder ? "
42007050	Och Jesus sa till kvinnan : " Din tro har frälst dig . Gå i fred . "
42008001	Jesus vandrade därefter från stad till stad och från by till by och förkunnade evangeliet om Guds rike . De tolv var med honom
42008002	och även några kvinnor som hade blivit botade från onda andar och från sjukdomar : Maria , som kallades Magdalena , från vilken sju demoner farit ut ,
42008003	vidare Johanna som var hustru till Herodes förvaltare Kusas , och Susanna och många andra som tjänade dem med egna tillgångar .
42008004	Då mycket folk samlades och man kom till Jesus från många städer berättade han en liknelse :
42008005	" En såningsman gick ut för att så sitt utsäde . När han sådde föll en del vid vägen och trampades ner , och himlens fåglar åt upp det .
42008006	En del föll på berghällen , och när det hade kommit upp torkade det eftersom det inte fick någon fukt .
42008007	En del föll bland törnena , och törnena växte upp samtidigt och kvävde det .
42008008	Men en del föll i den goda jorden och växte och gav hundrafaldig skörd . " När han hade sagt detta ropade han : " Lyssna , du som har öron att lyssna med . "
42008009	När hans lärjungar frågade honom vad denna liknelse betydde
42008010	svarade han : " Ni har fått gåvan att veta Guds rikes hemligheter , men de andra får dem i liknelser , för att de ska se men ändå inte se , och lyssna men ändå inte förstå .
42008011	Det här är liknelsens betydelse : Säden är Guds ord .
42008012	De vid vägen är de som har lyssnat , sedan kommer djävulen och tar bort ordet ur deras hjärtan , så att de inte kan tro och bli frälsta .
42008013	De på berghällen är de som tar emot ordet med glädje när de lyssnar till det . Men de har ingen rot , de tror en kort tid och i prövningens tid kommer de på fall .
42008014	Det som föll bland törnena är de som har lyssnat , men som under livets vandring kvävs av omsorger och rikedom och njutningar , och all mogen frukt uteblir .
42008015	Men det som föll i den goda jorden är de som har lyssnat till ordet och bevarar det i ett rättsinnigt och gott hjärta och bär frukt i uthållighet .
42008016	Ingen tänder en lykta och gömmer den under ett kärl eller en bänk , utan man placerar den på en hållare så att de som kommer in ser ljuset .
42008017	För inget är hemligt som inte ska uppenbaras , och inget är dolt som inte ska bli känt och komma i ljuset .
42008018	Var uppmärksamma på hur ni lyssnar , för den som har ska få , men från den som inte har ska tas även det han tror sig ha . "
42008019	Jesu mor och bröder kom till honom , men de kunde inte ta sig fram för allt folket .
42008020	Man sa till honom : " Din mor och dina bröder står här utanför och vill träffa dig . "
42008021	Han svarade dem : " Min mor och mina bröder är de som lyssnar till Guds ord och handlar efter det . "
42008022	En dag steg Jesus i en båt med sina lärjungar , och han sa : " Låt oss fara över till andra sidan sjön . " De lade ut ,
42008023	och medan de seglade somnade han . Då svepte en stormvind ner över sjön , och båten tog in vatten och de kom i nöd .
42008024	De gick då fram och väckte honom och sa : " Mästare , Mästare , vi kommer att dö ! " Han vaknade och talade strängt till vinden och vågorna . De lade sig och det blev lugnt .
42008025	Han sa till dem : " Var är er tro ? " Skräckslagna och förundrade sa de till varandra : " Vad är detta för en människa , han befaller ju både vindarna och vattnet , och de lyder honom ? "
42008026	De seglade till gerasenernas område som ligger mitt emot Galileen .
42008027	När Jesus steg i land kom en man från staden emot honom . Han var besatt av demoner . Han hade inte burit kläder på länge och bodde inte i något hus utan bland gravarna .
42008028	Då han fick se Jesus skrek han och föll ner inför honom och sa högt : " Vad har du med mig att göra , Jesus , den högste Gudens Son ? Jag ber dig , tortera mig inte ! "
42008029	Jesus hade nämligen befallt den orena anden att fara ut ur mannen . Länge hade den farit hårt fram med honom . Han var satt under bevakning och man hade bundit honom med kedjor och fotbojor , men han hade slitit sönder bojorna och drivits ut i ödemarken av demonen .
42008030	Jesus frågade honom : " Vad är ditt namn ? " Han svarade : " Legion , " för många demoner hade farit in i honom .
42008031	Och de bad Jesus att han inte skulle befalla dem att fara ner i avgrunden .
42008032	Nu gick där en stor svinhjord och betade på bergssluttningen , och de bad honom att få fara in i svinen . Han tillät dem det .
42008033	Demonerna for ut ur mannen och in i svinen , och hjorden störtade utför branten ner i sjön och drunknade .
42008034	När svinvaktarna såg vad som hände sprang de och berättade om det inne i staden och ute på landet .
42008035	Då gick man ut för att se vad som hade hänt . De kom till Jesus och fann mannen som demonerna hade farit ut ur sitta vid Jesu fötter , klädd och vid sina sinnen . Och de blev förskräckta .
42008036	De som var ögonvittnen berättade för dem hur den besatte hade blivit frälst .
42008037	Och allt folket från gerasenernas område bad Jesus att ge sig av , eftersom de var skräckslagna . Så han steg i en båt och vände tillbaka .
42008038	Mannen som demonerna hade farit ut ur bad att få följa med honom , men Jesus sände i väg honom och sa :
42008039	" Återvänd hem och berätta allt vad Gud har gjort med dig . " Och han gick och förkunnade i hela staden allt vad Jesus hade gjort med honom .
42008040	När Jesus kom tillbaka välkomnade folket honom , för alla väntade på honom .
42008041	Då kom det fram en man vid namn Jairos , som var föreståndare för synagogan . Han föll ner vid Jesu fötter och vädjade till honom att komma med hem ,
42008042	för hans enda dotter , som var omkring tolv år , låg för döden . Jesus gick då med , och folkskaran pressade sig hårt på honom .
42008043	Där fanns en kvinna som hade lidit av blödningar i tolv år och spenderat allt hon ägde på läkare , men ingen hade kunnat bota henne .
42008044	Hon närmade sig Jesus bakifrån och rörde vid tofsen på hans mantel , och genast upphörde blödningen .
42008045	Jesus frågade : " Vem var det som rörde vid mig ? " Då alla nekade sa Petrus : " Mästare , folkmassan trycker och tränger sig på dig . "
42008046	Men Jesus sa : " Någon rörde vid mig , för jag kände att kraft gick ut från mig . "
42008047	När kvinnan förstod att hon var avslöjad kom hon skakande fram och föll ner för honom och berättade inför allt folket varför hon hade rört vid honom och hur hon genast hade blivit frisk .
42008048	Jesus sa till henne : " Dotter , din tro har botat dig . Gå i fred . "
42008049	Medan han ännu talade kom någon från synagogföreståndarens hus och sa : " Din dotter är död , besvära inte Läraren mer . "
42008050	Jesus hörde det och sa till honom : " Var inte rädd , tro endast , och hon ska bli botad . "
42008051	När han kom fram till huset lät han ingen följa med in utom Petrus , Johannes , Jakob och flickans far och mor .
42008052	Alla grät och höll dödsklagan över henne , men han sa : " Gråt inte , hon är inte död , hon sover . "
42008053	Då skrattade de åt honom eftersom de visste att hon var död .
42008054	Men han tog flickans hand och sa högt : " Flicka , res dig ! "
42008055	Hennes ande återvände och hon reste sig genast , och han sa åt dem att ge henne något att äta .
42008056	Hennes föräldrar häpnade , men han förbjöd dem att tala om för någon vad som hade hänt .
42009001	Jesus kallade till sig de tolv och gav dem makt och auktoritet över alla demoner och till att bota sjukdomar .
42009002	Och han sände ut dem för att förkunna Guds rike och bota de sjuka .
42009003	Han sa till dem : " Ta ingenting med er på vägen , varken stav eller väska , varken bröd eller pengar , inte heller dubbla långskjortor .
42009004	När ni kommer in i ett hus så stanna där tills ni går vidare .
42009005	Och då man inte välkomnar er , lämna den staden och skaka bort dammet från era fötter till ett vittnesbörd mot dem . "
42009006	De gav sig av och vandrade från by till by och förkunnade evangeliet och botade sjuka överallt .
42009007	Tetrarken Herodes fick höra om allt som hände och visste inte vad han skulle tro . Några påstod nämligen att Johannes hade uppstått från de döda ,
42009008	andra att Elia hade uppenbarat sig och andra att någon av de gamla profeterna hade uppstått .
42009009	Herodes sa : " Jag lät halshugga Johannes . Vem är då han som jag hör sådant om ? " Och han ville gärna träffa Jesus .
42009010	Apostlarna kom tillbaka och berättade för Jesus allt vad de hade gjort . Han tog dem med sig och drog sig undan mot en stad som heter Betsaida .
42009011	Men folket fick veta det och följde efter honom . Han välkomnade dem och talade till dem om Guds rike och botade dem som behövde bli friska .
42009012	Vid dagens slut kom de tolv och sa till honom : " Sänd i väg folket så att de kan gå till byarna och gårdarna häromkring och skaffa mat och husrum . Här är vi ju på en ödslig plats . "
42009013	Han sa : " Ni kan ge dem att äta . " De svarade : " Vi har bara fem bröd och två fiskar , om vi nu inte ska gå och köpa mat åt alla dessa människor . "
42009014	För det var ungefär fem tusen män . Men han sa till sina lärjungar : " Få dem att slå sig ner i grupper på omkring femtio . "
42009015	De gjorde så , och fick alla att slå sig ner .
42009016	Jesus tog de fem bröden och de två fiskarna och såg upp mot himlen och bad välsignelsebönen över dem . Och han bröt bröden och gav åt lärjungarna för att de skulle dela ut till folket .
42009017	Alla åt och blev mätta , och de bitar som blev över samlades ihop , tolv korgar .
42009018	Det hände en gång när Jesus bad ensam och lärjungarna var hos honom att han frågade dem : " Vem säger folket att jag är ? "
42009019	De svarade : " Johannes Döparen , andra säger Elia och andra att någon av de gamla profeterna har uppstått . "
42009020	Han sa : " Men vem säger ni att jag är ? " Petrus svarade : " Du är Guds Kristus . "
42009021	Då förbjöd han dem strängt att tala om detta för någon
42009022	och sa : " Människosonen måste lida mycket och bli förkastad av de äldste och översteprästerna och de skriftlärda . Och han måste bli dödad och på tredje dagen uppstå . "
42009023	Han sa till alla : " Om någon vill bli min efterföljare måste han försaka sig själv och varje dag ta sitt kors och följa mig .
42009024	För den som vill frälsa sitt liv ska mista det , men den som mister sitt liv för min skull ska frälsa det .
42009025	För vad hjälper det en människa om hon vinner hela världen men mister eller förlorar sig själv ?
42009026	Den som skäms för mig och mina ord , honom ska Människosonen skämmas för när han kommer i sin och Faderns och de heliga änglarnas härlighet .
42009027	Jag säger er sanningen : Några av de som står här ska inte smaka döden förrän de får se Guds rike . "
42009028	Omkring åtta dagar efter att Jesus sagt detta tog han med sig Petrus , Johannes och Jakob och gick upp på berget för att be .
42009029	Medan han bad förvandlades hans ansikte , och hans kläder blev skinande vita .
42009030	Plötsligt var där två män samtalande med honom . Det var Mose och Elia
42009031	som visade sig i härlighet och talade om hans bortgång som han skulle fullborda i Jerusalem .
42009032	Petrus och de andra sov tungt , men när de vaknade såg de Jesu härlighet och de båda männen som stod tillsammans med honom .
42009033	När dessa skulle skiljas från honom sa Petrus till Jesus : " Mästare , det är ljuvligt för oss att vara här . Låt oss göra tre hyddor , en åt dig , en åt Mose och en åt Elia . " Han visste inte vad han sa .
42009034	Medan han talade kom ett moln och sänkte sig ner över dem , och lärjungarna blev förskräckta när dessa trädde in i molnet .
42009035	Och ur molnet kom en röst : " Det här är min Son , den Utvalde , lyssna till honom . "
42009036	Och när rösten hade ljudit stod Jesus där ensam . Lärjungarna höll tyst och berättade inte för någon under dessa dagar vad de hade sett .
42009037	När de dagen därefter kom ner från berget mötte honom mycket folk .
42009038	Och en man ropade ur folkhopen : " Lärare , jag ber dig att se till min son , den ende jag har .
42009039	En ande tar helt över honom och plötsligt skriker han till och den sliter i honom så att munnen fradgas . Den misshandlar honom och släpper honom knappt .
42009040	Jag bad dina lärjungar att kasta ut den , men de kunde inte . "
42009041	Jesus svarade : " Du perversa släkte utan tro , hur länge ska jag vara hos er och stå ut med er ? För hit din son . "
42009042	Medan pojken ännu var på väg kastade demonen honom till marken och ryckte våldsamt i honom . Men Jesus talade strängt till den orena anden och botade pojken och gav honom tillbaka till hans far .
42009043	Och alla häpnade över Guds väldighet . Medan alla förundrade sig över allt som han gjorde sa han till sina lärjungar :
42009044	" Ni ska lyssna mycket noga till de ord jag nu säger : Människosonen ska överlämnas i människors händer . "
42009045	Men de förstod inte vad han sa , och det var fördolt för dem så att de inte skulle begripa det . Och de vågade inte fråga honom om detta uttalande .
42009046	Lärjungarna började tvista om vem som var den störste av dem .
42009047	Jesus visste vad de tänkte i sina hjärtan . Han tog ett barn och ställde det bredvid sig
42009048	och sa till dem : " Den som välkomnar det här barnet i mitt namn välkomnar mig . Och den som välkomnar mig välkomnar honom som har sänt mig . För den som är minst bland er alla , han är stor . "
42009049	Johannes sa : " Mästare , vi såg en man som kastade ut demoner i ditt namn och försökte hindra honom eftersom han inte följde med oss . "
42009050	Jesus sa till Johannes : " Hindra honom inte , för den som inte är emot er är för er . "
42009051	När tiden var inne då han skulle tas upp till himlen vände han sitt ansikte mot Jerusalem för att gå dit .
42009052	Han sände budbärare framför sig och de gav sig i väg och gick in i en samarisk by för att förbereda hans ankomst .
42009053	Men folket ville inte välkomna honom eftersom han var inställd på att gå till Jerusalem .
42009054	Hans lärjungar Jakob och Johannes såg det och sa : " Herre , vill du att vi ska kalla ner eld från himlen som utplånar dem ? "
42009055	Men han vände sig om och tillrättavisade dem .
42009056	Och de gick vidare till en annan by .
42009057	Medan de vandrade på vägen sa någon till honom : " Jag vill följa dig vart du än går . "
42009058	Jesus sa till honom : " Rävarna har lyor och himlens fåglar har bon , men Människosonen har inget att vila huvudet mot . "
42009059	Till en annan sa han : " Följ mig . " Men han svarade : " Herre , låt mig först gå och begrava min far . "
42009060	Jesus sa : " Låt de döda begrava sina döda , men gå du och förkunna överallt Guds rike . "
42009061	En annan sa : " Herre , jag vill följa dig , men låt mig först ta farväl av min familj . "
42009062	Men Jesus sa till honom : " Ingen som har satt handen till plogen och ser sig tillbaka passar för Guds rike . "
42010001	Därefter utsåg Herren sjuttiotvå andra och sände dem två och två framför sig till varje stad och plats dit han själv ämnade komma .
42010002	Han sa till dem : " Skörden är stor , men arbetarna är få . Be därför skördens Herre att han sänder ut arbetare till sin skörd .
42010003	Gå ! Lyssna , jag sänder er som lamm in bland vargar .
42010004	Ta inte med någon börs , inte väska , inte sandaler , och hälsa inte på någon under vägen .
42010005	När ni kommer in i ett hus , säg först : ' Frid över detta hus . '
42010006	Och om där bor en fridens man ska er frid vila över honom . Annars ska den återvända till er .
42010007	Stanna i det huset och ät och drick vad som bjuds , för arbetaren är värd sin lön . Dra inte från hus till hus .
42010008	Och när ni kommer till en stad som välkomnar er , ät det som sätts fram åt er .
42010009	Bota de sjuka i den staden och säg till dem : ' Guds rike har kommit er nära . '
42010010	Men när ni kommer till en stad som inte välkomnar er , gå ut på gatorna och säg :
42010011	' Även dammet från er stad som fastnat på våra fötter stryker vi av - emot er . Men det ska ni veta : Guds rike har kommit nära . '
42010012	Jag säger er att på den dagen ska det bli lindrigare för Sodom än för den staden .
42010013	Fördömelse över dig , Korasin ! Fördömelse över dig , Betsaida ! För om de kraftgärningar som har utförts hos er hade skett i Tyros och Sidon , skulle de sedan länge ha omvänt sig och suttit i säck och aska .
42010014	Men för Tyros och Sidon ska det vid domen bli lindrigare än för er .
42010015	Och du , Kafarnaum , ska du upphöjas till himlen ? Du ska störtas ner till dödsriket .
42010016	Den som lyssnar till er lyssnar till mig , och den som förkastar er förkastar mig , och den som förkastar mig förkastar honom som har sänt mig . "
42010017	De sjuttiotvå återvände glada och berättade : " Herre , till och med demonerna lyder oss i ditt namn . "
42010018	Han sa till dem : " Jag såg Satan slungas ner från himlen som en blixt .
42010019	Lyssna , jag har gett er auktoritet att trampa på ormar och skorpioner , och auktoritet över all fiendens styrka . Ingenting ska alls kunna skada er .
42010020	Men gläds inte över att andarna lyder er , utan gläds över att era namn är upptecknade i himlen . "
42010021	I samma ögonblick jublade Jesus i den helige Ande och sa : " Jag prisar dig , Fader , himlens och jordens Herre , för att du har dolt detta för de lärda och intelligenta och uppenbarat det för små barn . Ja , Fader , det var dig till välbehag .
42010022	Allt har min Fader överlämnat åt mig . Och ingen vet vem Sonen är utom Fadern , och ingen vet vem Fadern är utom Sonen och den som Sonen vill uppenbara det för . "
42010023	Och Jesus vände sig avskilt till lärjungarna och sa : " Saliga är de ögon som ser det ni ser ,
42010024	för jag säger er : Många profeter och kungar ville se det ni ser , men fick inte se det , och höra det ni hör , men fick inte höra det . "
42010025	Och det hände att en laglärd stod upp och ville sätta Jesus på prov och sa : " Lärare , vad ska jag göra för att få del av evigt liv ? "
42010026	Jesus sa : " Vad står skrivet i lagen ? Hur läser du ? "
42010027	Han svarade : " Älska Herren din Gud med hela ditt hjärta och med hela din själ och med hela din kraft och med hela ditt förstånd , och din nästa som dig själv . "
42010028	Jesus sa : " Du svarade rätt . Gör det , så får du leva . "
42010029	Då ville han rättfärdiga sig själv och frågade Jesus : " Vem är då min nästa ? "
42010030	Jesus svarade : " En man var på väg från Jerusalem ner till Jeriko och föll i händerna på förbrytare som slet av honom kläderna och misshandlade honom . Sedan gav de sig av och lämnade honom nästan död .
42010031	En präst kom händelsevis ner samma väg och när han såg mannen gick han förbi på andra sidan .
42010032	Detsamma gjorde en levit . Han kom till platsen , såg mannen och gick förbi på andra sidan .
42010033	Men en samarier som var på resa kom och fick se honom , och greps av medlidande .
42010034	Han gick fram och hällde olja och vin i hans sår och förband dem . Sedan lyfte han upp honom på sin åsna , förde honom till ett värdshus och tog hand om honom .
42010035	Nästa dag tog han fram pengar motsvarande två dagslöner och gav åt värden och sa : ' Ta hand om honom , och alla ytterligare utgifter ska jag betala på återvägen . '
42010036	Vem av dessa tre tycker du var en nästa för honom som överfölls av förbrytare ? "
42010037	Han svarade : " Den som visade honom barmhärtighet . " Då sa Jesus : " Gå du och gör som han . "
42010038	Under deras vandring gick Jesus in i en by . En kvinna vid namn Marta välkomnade honom in till sitt hus .
42010039	Hon hade en syster , Maria , som satte sig vid Herrens fötter och lyssnade till hans ord .
42010040	Men Marta blev alldeles virrig av allt som skulle ordnas så hon gick fram och sa : " Herre , bryr du dig inte om att min syster har lämnat mig ensam att ordna med allt ? Säg åt henne att hjälpa mig . "
42010041	Herren svarade : " Marta , Marta , du gör dig bekymmer och stressar upp dig för så mycket ,
42010042	men bara en sak är nödvändig . Maria har valt det som är bättre och det ska inte tas ifrån henne . "
42011001	En gång var Jesus på en viss plats och bad . När han hade avslutat sin bön sa en av hans lärjungar till honom : " Herre , lär oss att be , liksom Johannes lärde sina lärjungar . "
42011002	Han sa : " När ni ber ska ni säga : Fader , låt ditt namn hållas heligt . Låt ditt rike komma .
42011003	Ge oss varje dag vårt dagliga bröd .
42011004	Förlåt oss våra synder , för också vi förlåter var och en som står i skuld till oss . Och för oss inte in i frestelse . "
42011005	Han sa till dem : " Tänk er att någon av er har en vän och går till honom mitt i natten och säger : ' Gode vän , låna mig tre bröd ,
42011006	för en vän som är på resa har kommit till mig och jag har inget att sätta fram åt honom . '
42011007	Skulle då han där inne svara : ' Låt mig vara i fred . Dörren är redan låst och mina barn och jag har gått och lagt oss . Jag kan inte stiga upp och ge dig något . '
42011008	Jag säger er att även om han inte stiger upp och ger honom något för vänskaps skull , så kommer han att stiga upp och ge honom allt vad han behöver eftersom den andre är så påträngande .
42011009	Därför säger jag er : Be , och ni ska få . Sök , och ni ska finna . Knacka , och dörren ska öppnas för er .
42011010	För den som ber ska få , och den som söker ska finna , och för den som knackar ska dörren öppnas .
42011011	Finns det någon far bland er som skulle ge sin son en orm när han ber om en fisk ,
42011012	eller en skorpion när han ber om ett ägg ?
42011013	Om alltså ni som är onda förstår att ge era barn goda gåvor , hur mycket mer ska då inte er Fader i himlen ge den helige Ande åt dem som ber honom ? "
42011014	Jesus kastade ut en demon som var stum . När demonen hade farit ut talade den stumme , och folket häpnade .
42011015	Men några av dem sa : " Det är med demonernas härskare djävulen som han kastar ut demonerna . "
42011016	Andra ville sätta honom på prov och begärde av honom ett tecken från himlen .
42011017	Men han visste vad de tänkte och sa till dem : " Ett rike i strid med sig självt blir ödelagt , och hus faller på hus .
42011018	Om nu också Satan kommit i strid med sig själv , hur kan då hans rike bestå ? För ni säger att det är med djävulen som jag kastar ut demonerna .
42011019	Men om det är med djävulen som jag kastar ut demonerna , med vilka kastar då era söner ut dem ? Därför ska de vara era domare .
42011020	Men om det är med Guds finger jag kastar ut demonerna , då har Guds rike kommit till er .
42011021	När en stark man som är beväpnad vaktar sin gård får hans ägodelar vara i fred .
42011022	Men när någon som är ännu starkare attackerar och besegrar honom , då tar den mannen ifrån honom alla vapen som han litade på och fördelar bytet .
42011023	Den som inte är med mig är emot mig , och den som inte samlar med mig , han skingrar .
42011024	När den orena anden farit ut ur en människa vandrar den genom torra trakter letande efter vila . Men om den inte finner någon säger den : ' Jag vill återvända till mitt hus som jag lämnade . '
42011025	När den då kommer och finner det städat och ordnat ,
42011026	går den och tar med sig sju andra andar som är ondare än den själv , och de går in och bor där . För den människan blir slutet värre än början . "
42011027	Då han sa detta ropade en kvinna i folkskaran : " Salig är den mor som födde dig och ammade dig ! "
42011028	Men han sa : " Saliga är hellre de som lyssnar till Guds ord och håller det . "
42011029	Då folk strömmade till började han säga : " Detta släkte är ett ont släkte . Det begär ett tecken men ska inte få något annat än Jonas tecken .
42011030	För liksom Jona var ett tecken för folket i Nineve , så ska Människosonen vara det för detta släkte .
42011031	Drottningen av Söderlandet ska stå upp vid domen med detta släktes män och fördöma dem . För hon kom från ett avlägset land för att lyssna till Salomos vishet . Och här är något som är större än Salomo .
42011032	Män från Nineve ska träda fram vid domen med detta släkte och fördöma det , eftersom de omvände sig vid Jonas predikan . Och här är något som är större än Jona .
42011033	Ingen tänder en lykta och ställer den undangömt eller under sädesmåttet . Man placerar den på hållaren så att de som kommer in ser skenet .
42011034	Ögat är kroppens lykta . När ditt öga är friskt får också hela din kropp ljus , men när det är fördärvat är det också mörkt i din kropp .
42011035	Se därför till att ljuset i dig inte är mörker .
42011036	Om hela din kropp har ljus och ingen del är mörk , då blir den helt upplyst , som när lyktans sken ger dig ljus . "
42011037	Under det att Jesus talade bjöd en farisé honom hem till sig . Han gick in och lade sig till bords .
42011038	Farisén blev förvånad när han såg att han inte tvättade sig före måltiden .
42011039	Men Herren sa till honom : " Ni fariseer rengör utsidan av bägare och fat , men ert inre är fullt av girighet och ondska .
42011040	Ni oförståndiga , har inte han som gjort utsidan också gjort insidan ?
42011041	Ge vad som är inuti som gåva , så blir allting rent för er .
42011042	Men fördömelse över er , ni fariseer ! Ni ger tionde av mynta , vinruta och alla slags kryddväxter men går förbi rättvisan och kärleken till Gud . Men det ena borde ni göra utan att försumma det andra .
42011043	Fördömelse över er , fariseer ! Ni älskar den förnämsta platsen i synagogorna och hälsningarna på torgen .
42011044	Fördömelse över er ! Ni liknar dolda gravar som folk ovetande trampar på . "
42011045	En av de laglärda sa då : " Lärare , när du säger så förolämpar du även oss . "
42011046	Han svarade : " Fördömelse också över er , ni laglärda ! Ni lastar besvärliga packningar på människorna , och själva rör ni inte vid packningarna med ett finger .
42011047	Fördömelse över er ! Ni bygger gravmonument över profeterna som era fäder mördade .
42011048	Så vittnar ni om och bejakar era fäders gärningar , för de dödade profeterna och ni bygger gravmonument över dem .
42011049	Därför har också Guds vishet sagt : ' Jag ska sända profeter och apostlar till dem , och några ska de mörda och förfölja . '
42011050	Därför ska av detta släkte utkrävas alla profeters blod som har utgjutits från världens skapelse ,
42011051	från Abels blod ända till Sakarjas blod , han som dödades mellan altaret och templet . Ja , jag säger er : det ska utkrävas av detta släkte .
42011052	Fördömelse över er , ni laglärda ! Ni har tagit bort kunskapens nyckel . Själva gick ni inte in och ni hindrade dem som ville in . "
42011053	När han gick därifrån började de skriftlärda och fariseerna ansätta honom häftigt och försöka få honom att uttala sig om allt möjligt .
42011054	De lurpassade på honom för att fånga honom genom något ord från hans läppar .
42012001	Folk var nu samlade i tusental så att de höll på att trampa ner varandra . Då började Jesus tala , först till sina lärjungar : " Akta er för fariseernas surdeg , hyckleriet .
42012002	Inget är gömt som inte ska uppenbaras och inget är hemligt som inte ska bli känt .
42012003	Därför ska allt det ni har sagt i mörkret höras i ljuset , och det ni har viskat i rummen ska ropas ut från taken .
42012004	Mina vänner , jag säger till er : Var inte rädda för dem som dödar kroppen och sedan inte kan göra mer .
42012005	Jag ska låta er veta vem ni ska frukta . Frukta Honom som efter att ha dödat har makt att kasta i helvetet . Ja , jag säger er : Honom ska ni frukta .
42012006	Säljs inte fem sparvar för några småmynt ? Och ingen av dem är glömd av Gud .
42012007	Men på er är till och med alla hårstrån på huvudet räknade . Var inte rädda , ni är mer värda än många sparvar .
42012008	Jag säger er : Var och en som bekänner mig inför människorna ska även Människosonen kännas vid inför Guds änglar .
42012009	Men den som förnekar mig inför människorna ska bli förnekad inför Guds änglar .
42012010	Den som säger något mot Människosonen ska få förlåtelse . Men den som hädar den helige Ande ska inte få förlåtelse .
42012011	När man drar er inför synagogor och makthavare och myndigheter så oroa er inte för hur eller vad ni ska tala till ert försvar .
42012012	För den helige Ande ska i den stunden lära er vad ni ska säga . "
42012013	Någon i mängden sa till honom : " Lärare , säg åt min bror att dela arvet med mig . "
42012014	Men Jesus svarade honom : " Människa , vem har satt mig till domare eller skiftesman mellan er ? "
42012015	Sedan sa han till dem : " Akta er mycket noga för all slags girighet , för livet handlar inte om materiellt överflöd . "
42012016	Och han berättade en liknelse för dem : " En rik man hade åkrar som gav i överflöd .
42012017	Och han funderade : ' Vad ska jag göra , jag har inte plats för mina skördar ? '
42012018	Han sa : ' Så här ska jag göra . Jag river mina lador och bygger större , och där ska jag lagra all min säd och allt mitt goda .
42012019	Sedan kan jag säga till mig själv : Du har nu mycket gott i förvar för många år . Ta det nu lugnt , ät , drick och roa dig . '
42012020	Men Gud sa till honom : ' Dåre ! I natt ska din själ utkrävas av dig , vem ska då få vad du har samlat ? '
42012021	Så går det för den som samlar skatter åt sig själv men inte är rik inför Gud . "
42012022	Sedan sa Jesus till sina lärjungar : " Därför säger jag er : Bekymra er inte för ert liv , vad ni ska äta , eller för er kropp , vad ni ska ta på er .
42012023	Livet är mer än maten och kroppen mer än kläderna .
42012024	Tänk på korparna som varken sår eller skördar eller har förrådshus eller lada . Ändå föder Gud dem . Hur mycket mer värda är inte ni än fåglarna ?
42012025	Vem av er kan med sina bekymmer lägga en enda meter till sin livslängd ?
42012026	Om ni inte ens förmår det minsta lilla , varför bekymrar ni er om det övriga ?
42012027	Tänk på blommorna , hur de växer . De varken arbetar eller spinner . Men jag säger er att inte ens Salomo i all sin härlighet var klädd som en av dem .
42012028	När nu Gud så kläder gräset på marken som i dag står och i morgon kastas i ugnen , hur mycket mer ska han då inte klä er ? Er tro är liten .
42012029	Var inte för upptagna med vad ni ska äta och dricka , och jaga inte upp er .
42012030	För efter allt detta strävar världens folk , men er Fader vet att ni behöver detta .
42012031	Sök i stället hans rike så ska ni även få detta .
42012032	Var inte rädd , du lilla hjord , för er Fader har i glädje beslutat att ge er riket .
42012033	Sälj vad ni äger och ge till behövande . Skaffa er en börs som inte slits ut , en outtömlig skatt i himlen , dit ingen tjuv når och där ingen mal förstör .
42012034	För där er skatt är , där kommer också ert hjärta att vara .
42012035	Var klädda för tjänst och håll lyktorna brinnande ,
42012036	och var lika dem som väntar sin herre hem från bröllopsfesten och som är redo att genast öppna för honom när han kommer och knackar .
42012037	Saliga är de tjänare som Herren finner vakande när han kommer . Det jag säger till er är sant : Han ska klä sig för tjänst och låta dem lägga sig till bords och gå och betjäna dem .
42012038	Kommer han mitt i natten eller nära gryningen , saliga är de om han finner dem vakande .
42012039	Men det förstår ni att om husbonden visste vilken timme tjuven kom skulle han inte tillåta att någon bröt sig in i hans hus .
42012040	Var också ni beredda , för Människosonen kommer i en timme då ni inte väntar det . "
42012041	Petrus frågade : " Herre , gäller din liknelse oss eller gäller den alla ? "
42012042	Herren sa : " Vem är alltså en trogen och förståndig förvaltare som av sin herre blivit satt över sitt husfolk till att ge dem mat i rätt tid ?
42012043	Salig är den slaven om hans herre finner honom göra så när han kommer .
42012044	Jag säger er sanningen : Han ska låta honom förvalta allt han äger .
42012045	Men om slaven skulle tänka : ' Min herre dröjer , ' och han börjar slå tjänstefolket och äta och dricka sig berusad ,
42012046	då ska hans herre komma en oväntad dag och i en oväntad timme och hugga honom i stycken och låta honom få sin plats bland de trolösa .
42012047	Den slav som vet vad hans herre vill men inte förbereder eller gör något efter hans vilja , han ska piskas med många rapp .
42012048	Men den som ovetande gör något som förtjänar spöstraff ska piskas med få rapp . Av den som har fått mycket ska det krävas mycket , och av den som blivit betrodd med mycket ska det utkrävas desto mer .
42012049	Jag har kommit för att kasta en eld på jorden , och jag önskar så att den redan brann !
42012050	Men jag har ett dop att döpas med , och jag är svårt ansatt tills det är fullbordat .
42012051	Tror ni jag har kommit för att skapa fred på jorden ? Nej , säger jag er , däremot splittring .
42012052	För härefter ska fem i samma familj leva splittrade , tre mot två och två mot tre ,
42012053	far mot son och son mot far , mor mot dotter och dotter mot mor , svärmor mot sonhustru och sonhustru mot svärmor . "
42012054	Han sa också till folket : " När ni ser ett moln stiga upp i väster säger ni genast att det blir regn . Och det blir så .
42012055	Och när det blåser sydlig vind säger ni att det blir hett . Och så sker .
42012056	Hycklare , jordens och himlens utseende förstår ni att tyda , men varför kan ni inte tyda den här tiden ?
42012057	Och varför dömer ni inte själva om vad som är rätt ?
42012058	När du går med din motpart till domaren så gör under vägen vad du kan för att förlikas med honom , så att han inte drar dig inför domaren , och domaren överlämnar dig åt rättstjänaren , och rättstjänaren kastar dig i fängelse .
42012059	Jag säger dig att du kommer inte ut förrän du har betalat det allra sista . "
42013001	Just då kom några och berättade för Jesus om de galileer vilkas blod Pilatus hade blandat med deras offerdjur .
42013002	Han sa till dem : " Menar ni att dessa galileer var värre syndare än alla andra galileer eftersom de fick lida så ?
42013003	Nej , säger jag , men om ni inte omvänder er ska även ni gå förlorade .
42013004	Eller de arton som tornet i Siloam störtade ner över och dödade , menar ni att de var mer skyldiga än alla andra som bor i Jerusalem ?
42013005	Nej , säger jag , men om ni inte omvänder er ska även ni gå förlorade . "
42013006	Han berättade denna liknelse : " En man hade ett fikonträd planterat i sin vingård och han kom för att söka frukt på det , men fann ingen .
42013007	Då sa han till sin trädgårdsmästare : ' Titta här , i tre år har jag kommit och sökt efter frukt på detta fikonträd utan att finna någon . Hugg ner det . Varför ska det få suga ut jorden ? '
42013008	Men han svarade : ' Herre , låt det stå kvar även i år , så ska jag gräva omkring det och gödsla .
42013009	Kanske bär det frukt nästa år . Om inte , hugg ner det då ' . "
42013010	Jesus undervisade i en av synagogorna på en sabbat .
42013011	Där fanns en kvinna som i arton år haft en sjukdom orsakad av en ande . Hon var krokryggig och kunde inte helt räta på sig .
42013012	När Jesus såg henne kallade han henne till sig och sa : " Kvinna , du är fri från din sjukdom . "
42013013	Han lade händerna på henne och genast rätade hon på sig och prisade Gud .
42013014	Men synagogföreståndaren som var upprörd över att Jesus botade på sabbaten sa till folket : " Sex dagar ska man arbeta , då kan ni komma och bli botade , men inte på sabbaten . "
42013015	Då svarade Herren honom : " Ni hycklare ! Löser inte var och en av er på sabbaten sin oxe eller åsna från båset och leder bort och vattnar den ?
42013016	Men denna Abrahams dotter som Satan har hållit bunden i hela arton år , skulle inte hon få bli löst från sin boja på sabbaten ? "
42013017	Och när han sa detta skämdes alla hans motståndare , men allt folket gladde sig över allt det underbara som han utförde .
42013018	Sedan sa han : " Vad är Guds rike likt ? Vad ska jag jämföra det med ?
42013019	Det är likt ett senapskorn som en man tar och lägger i sin trädgård . Det växer upp och blir ett träd , och himlens fåglar bygger bo bland grenarna . "
42013020	Han sa igen : " Vad ska jag likna Guds rike vid ?
42013021	Det är likt en surdeg som en kvinna blandar med tre mått mjöl tills allt blir syrat . "
42013022	Jesus gick genom städer och byar och undervisade på sin väg till Jerusalem .
42013023	Någon frågade honom : " Herre , är det bara få som blir frälsta ? " Han sa till dem :
42013024	" Gör ert allra yttersta för att komma in genom den trånga dörren . För jag säger er att många ska försöka komma in men inte kunna det
42013025	när väl husbonden har rest sig upp och låst dörren . Och när ni står utanför och knackar och säger : ' Herre , öppna för oss , ' då ska han svara er : ' Jag vet inte varifrån ni är . '
42013026	Då ska ni säga : ' Vi åt och drack i din närvaro , och du undervisade på våra gator . '
42013027	Och han ska säga : ' Jag vet inte varifrån ni är . Gå bort ifrån mig , alla ni som lever orättfärdigt . '
42013028	Där ska ni gråta och våndas när ni ser Abraham , Isak och Jakob och alla profeterna vara i Guds rike medan ni själva är utkastade .
42013029	Människor ska komma från öster och väster och norr och söder , och ligga till bords i Guds rike .
42013030	Och de är sist som ska bli först , och de är först som ska bli sist . "
42013031	Just då kom några fariseer fram och sa till honom : " Skynda dig härifrån , för Herodes vill döda dig . "
42013032	Jesus svarade dem : " Gå och säg till den räven : ' Lyssna , jag kastar ut demoner och botar sjuka i dag och i morgon , och den tredje dagen når jag målet .
42013033	Men jag måste vandra i dag och i morgon och i övermorgon , för en profet kan omöjligen dödas på annan plats än i Jerusalem . '
42013034	Jerusalem , Jerusalem , du som dödar profeterna och stenar dem som är sända till dig . Hur ofta har jag inte velat samla dina barn så som hönan samlar sina kycklingar under vingarna , men ni ville inte .
42013035	Lyssna , ert hus lämnas åt er själva . Jag säger er att ni kommer inte att se mig förrän ni säger : Välsignad är han som kommer i Herrens namn . "
42014001	Det hände att Jesus en sabbat gick in för att äta hos en av de ledande fariseerna . Och man iakttog honom noga .
42014002	Då stod där plötsligt framför honom en man som led av vätskeansamling i kroppen .
42014003	Jesus tog till orda och sa till de laglärda och fariseerna : " Är det tillåtet att bota sjuka på sabbaten , eller inte ? "
42014004	Men de teg . Han rörde då vid mannen och botade honom och lät honom sedan gå .
42014005	Och han sa till dem : " Om någon av er har en son eller en oxe som faller i en brunn på sabbatsdagen , skulle han inte genast dra upp dem ? "
42014006	Det kunde de inte svara på .
42014007	När han märkte hur gästerna valde ut hedersplatserna berättade han en liknelse för dem :
42014008	" När någon bjuder dig på bröllop så lägg inte beslag på hedersplatsen vid bordet . Kanske någon av gästerna är mer ansedd än du .
42014009	Och när den som har bjudit er båda kommer och säger till dig : ' Lämna plats åt honom , ' då måste du skamsen inta den nedersta platsen .
42014010	Nej , när du är bjuden gå och sätt dig på den nedersta platsen , så att när värden kommer du kan få höra : ' Min vän , sätt dig högre upp . ' Då blir du hedrad inför alla de andra gästerna .
42014011	För var och en som upphöjer sig ska bli förödmjukad , och den som ödmjukar sig ska bli upphöjd . "
42014012	Och han sa också till sin värd : " När du bjuder på lunch eller festmåltid , bjud då inte dina vänner eller bröder eller släktingar eller rika grannar , så att de kan bjuda tillbaka och du får din belöning .
42014013	Nej , när du ska hålla fest , bjud fattiga och krymplingar , lama och blinda .
42014014	Salig är du då , för eftersom de inte kan ge dig någon belöning ska du få din belöning vid de rättfärdigas uppståndelse . "
42014015	När en av dem som låg där till bords hörde detta sa han till Jesus : " Salig är den som får bli bordsgäst i Guds rike . "
42014016	Jesus sa till honom : " En man ordnade en stor festmåltid och bjöd många gäster .
42014017	När tiden för festen var inne sände han ut sin slav för att säga till de inbjudna : ' Kom , för nu är allt klart . '
42014018	Men de började alla ursäkta sig . Den förste sa till honom : ' Jag har köpt en åker och måste gå ut och se på den . Var vänlig ta emot min ursäkt . '
42014019	En annan sa : ' Jag har köpt fem par oxar och ska gå och se vad de duger till . Var vänlig ta emot min ursäkt . '
42014020	En tredje sa : ' Jag har gift mig och därför kan jag inte komma . '
42014021	Slaven kom tillbaka och berättade detta för sin herre . Då blev husbonden upprörd och sa till sin slav : ' Gå omedelbart ut på gator och gränder i staden och för hit fattiga och krymplingar , blinda och lama . '
42014022	Slaven sa : ' Herre , vad du befallde är utfört , men här finns ännu plats . '
42014023	Då sa herren till sin slav : ' Gå ut på vägar och stigar och uppmana och pressa folk att komma in , så att mitt hus blir fullt .
42014024	För jag säger er att ingen av de män som var bjudna ska smaka min måltid ' . "
42014025	Stora skaror följde Jesus , och han vände sig om och sa till dem :
42014026	" Om någon kommer till mig och inte hatar sin far och sin mor och sin hustru och sina barn och sina bröder och systrar , och även sitt eget liv , så kan han inte vara min lärjunge .
42014027	Den som inte bär sitt kors och följer mig kan inte vara min lärjunge .
42014028	Om någon av er vill bygga ett torn , sätter han sig då inte först ner och beräknar kostnaden för att se om han har råd att slutföra det ?
42014029	För om han har lagt grunden men inte kan bygga färdigt kan alla som ser det börja förlöjliga honom
42014030	och säga : ' Den där mannen började bygga men kunde inte slutföra det hela . '
42014031	Eller vilken kung går ut i krig mot en annan kung utan att först sätta sig ner och överväga om han med tio tusen man kan möta den som kommer emot honom med tjugo tusen ?
42014032	Om han inte kan det sänder han en delegation och ber om fred medan den andre ännu är långt borta .
42014033	Likaså kan ingen av er vara min lärjunge om han inte tar farväl av allt han äger .
42014034	Salt är bra , men om saltet mister sin sälta , hur ska man då få det salt igen ?
42014035	Det duger varken för jorden eller gödselhögen . Man kastar bort det . Lyssna , du som har öron att lyssna med . "
42015001	Alla skatteindrivare och syndare höll sig nära Jesus för att lyssna på honom .
42015002	Men fariseerna och de skriftlärda var irriterade och sa : " Den mannen välkomnar syndare och äter med dem . "
42015003	Då berättade Jesus denna liknelse för dem :
42015004	" Om någon av er har hundra får och förlorar ett , lämnar han då inte de nittionio i öknen och går och letar efter det förlorade tills han finner det ?
42015005	Och när han har funnit det lägger han det på sina axlar och gläds .
42015006	När han sedan kommer hem samlar han sina vänner och grannar och säger till dem : ' Gläds med mig , för jag har funnit mitt får som var förlorat . '
42015007	Jag säger er att på samma sätt blir det glädje i himlen över en enda syndare som omvänder sig , inte över nittionio rättfärdiga som ingen omvändelse behöver .
42015008	Eller om en kvinna har tio värdefulla mynt och tappar bort ett av dem , tänder hon då inte en lykta och sopar huset och letar noga tills hon hittar det ?
42015009	Och när hon har hittat det samlar hon sina väninnor och grannkvinnor och säger : ' Gläds med mig , för jag har hittat det värdefulla myntet som jag hade förlorat . '
42015010	Jag säger er att på samma sätt blir det glädje bland Guds änglar över en enda syndare som omvänder sig . "
42015011	Och Jesus sa : " En man hade två söner .
42015012	Den yngre sa till sin far : ' Far , ge mig den del av förmögenheten som tillfaller mig . ' Då skiftade han sina tillgångar mellan dem .
42015013	Efter några dagar sålde den yngre sonen allt han ägde och gav sig av till ett främmande land i fjärran . Där levde han ett vilt och festande liv och slösade bort sin förmögenhet .
42015014	Men när han hade gjort slut på allt kom en svår hungersnöd över det landet och han började lida nöd .
42015015	Då gick han bort och tog tjänst hos en man i det landet , som sände ut honom på sina ägor för att ta hand om svin .
42015016	Han längtade efter att få äta sig mätt på de fröskidor som svinen åt , men ingen gav honom något .
42015017	Då kom han till insikt och sa : ' Hur många daglönare hos min far har inte mat i överflöd , och här är jag på väg att svälta ihjäl .
42015018	Jag bryter upp och går till min far och säger till honom : Far , jag har syndat mot himlen och mot dig ,
42015019	jag förtjänar inte längre att kallas din son . Behandla mig som en av dina daglönare . '
42015020	Så han bröt upp och kom till sin far . Han var ännu långt borta när hans far fick se honom och greps av medlidande och sprang emot honom och omfamnade och kysste honom .
42015021	Sonen sa till honom : ' Far , jag har syndat mot himlen och mot dig , jag förtjänar inte längre att kallas din son . '
42015022	Men fadern sa till sina slavar : ' Fort , ta fram den finaste dräkten och klä honom i den och sätt en ring på hans hand och sandaler på hans fötter .
42015023	Och hämta gödkalven och slakta den , så ska vi äta och fira ,
42015024	för min son var död men har fått liv igen , han var förlorad men är funnen . ' Och firandet började .
42015025	Men hans äldre son var ute på ägorna . När han var på väg hem och närmade sig huset hörde han musik och dans .
42015026	Han kallade då till sig en av tjänarna och undrade vad det var frågan om .
42015027	Han svarade : ' Din bror har kommit hem och din far har slaktat gödkalven eftersom han har fått honom välbehållen tillbaka . '
42015028	Då blev han arg och vägrade gå in . Så hans far kom ut och försökte övertala honom .
42015029	Men han svarade sin far : ' Lyssna , här har jag alla dessa år slavat under dig och aldrig överträtt ditt bud , men aldrig har du ens gett mig en killing så att jag kunde festa med mina vänner .
42015030	Men när han där kommer hem , sonen som gjort slut på din förmögenhet tillsammans med horor , då slaktade du gödkalven för hans skull ! '
42015031	Fadern sa till honom : ' Mitt barn , du är alltid hos mig , och allt mitt är ditt .
42015032	Men vi måste fira och vara glada , för denne din bror var död men har fått liv igen , han var förlorad men är funnen ' . "
42016001	Jesus sa också till sina lärjungar : " Det var en rik man som hade en förvaltare som blev beskylld för att förskingra hans egendom .
42016002	Då kallade han honom till sig och sa : ' Vad är det jag hör om dig ? Lämna redovisning för din förvaltning , för du kan inte längre få vara förvaltare . '
42016003	Då tänkte förvaltaren : ' Vad ska jag göra när min herre tar ifrån mig förvaltningen ? Jag är inte stark nog för att gräva , och tigga skäms jag för .
42016004	Nu vet jag vad jag ska göra så att folk välkomnar mig i sina hem när jag avskedats från min tjänst . '
42016005	Och han kallade till sig av sin herres skuldsatta , en i sänder , och frågade den förste : ' Hur mycket är du skyldig min herre ? '
42016006	Han svarade : ' Hundra krus olivolja . ' Förvaltaren sa : ' Ta ditt skuldebrev och sätt dig genast ner och skriv femtio . '
42016007	Han frågade en annan : ' Och du , hur mycket är du skyldig ? ' Han svarade : ' Hundra tunnor vete . ' Då sa han : ' Ta ditt skuldebrev och skriv åttio . '
42016008	Och hans herre lovordade den ohederlige förvaltaren för hans list , för världens människor handlar listigare mot sina egna än vad ljusets människor gör .
42016009	Jag säger er : Skaffa er vänner med hjälp av den orättfärdiga rikedomen , så att de välkomnar er i de eviga boningarna när rikedomen har tagit slut .
42016010	Den som är trogen i smått är trogen även i stort , och den som är orättfärdig i smått är orättfärdig även i stort .
42016011	Om ni inte har varit trogna i fråga om den orättfärdiga rikedomen , vem vill då anförtro er det verkligt sanna ?
42016012	Och om ni inte har varit trogna med det som ägs av andra , vem vill då ge er vad som ska tillhöra er ?
42016013	Ingen tjänare kan tjäna två herrar , för antingen kommer han att hata den ene och älska den andre eller hålla sig till den ene och förakta den andre . Ni kan inte tjäna både Gud och rikedomen . "
42016014	Fariseerna , som älskade pengar , hörde allt detta och hånade honom .
42016015	Då sa Jesus : " Ni är sådana som vill framstå som rättfärdiga inför människor , men Gud känner era hjärtan . För det som är upphöjt i människors ögon är vidrigt inför Gud .
42016016	Lagen och profeterna hade sin tid fram till Johannes . Sedan dess förkunnas evangeliet om Guds rike och alla vill tränga sig in .
42016017	Men det är lättare för himmel och jord att försvinna än att en enda prick av lagen faller bort .
42016018	Den som skiljer sig från sin hustru och gifter sig med en annan begår äktenskapsbrott . Och den som gifter sig med en frånskild kvinna begår äktenskapsbrott .
42016019	Det var en rik man som klädde sig i purpur och fint linne och levde varje dag i fest och lyx .
42016020	Men vid hans port var lagd en fattig man vid namn Lasaros . Han var full av sår
42016021	och längtade att få äta sig mätt av smulorna från den rike mannens bord . Dessutom kom hundarna och slickade hans sår .
42016022	Så hände sig att den fattige dog , och änglarna bar honom till platsen intill Abraham . Även den rike dog och begravdes .
42016023	När han plågades i dödsriket tittade han upp och långt borta fick han se Abraham , och Lasaros intill honom .
42016024	Då ropade han : ' Fader Abraham , förbarma dig över mig och sänd Lasaros att doppa fingerspetsen i vatten och svalka min tunga , för jag plågas i denna eld ! '
42016025	Men Abraham svarade : ' Barn , kom ihåg att du fick ut ditt goda medan du levde , och Lasaros likaså det onda . Nu får han tröst och du plågas .
42016026	Dessutom har ordnats en stor klyfta mellan oss och er , för att det inte ska vara möjligt för någon som vill , att ta sig över härifrån till er eller därifrån hit . '
42016027	Mannen sa : ' Då ber jag dig , fader , att du sänder Lasaros till min fars hus
42016028	för att varna mina fem bröder så att inte de också kommer till denna plågans plats . '
42016029	Men Abraham sa : ' De har Mose och profeterna . Dem ska de lyssna till . '
42016030	Men han sa : ' Nej , fader Abraham , men om någon kommer till dem från de döda ska de omvända sig . '
42016031	Abraham sa till honom : ' Lyssnar de inte till Mose och profeterna ska de inte heller bli övertygade om någon uppstår från de döda ' . "
42017001	Jesus sa till sina lärjungar : " Det måste komma frestelser till fall , men fördömelse över den genom vilken de kommer .
42017002	Det vore bättre för honom att en kvarnsten hängdes om hans hals och han kastades i havet än att han får en av dessa små att falla .
42017003	Var uppmärksamma . Om din broder syndar , så tillrättavisa honom , och om han ångrar sig , så förlåt honom .
42017004	Och om han syndar mot dig sju gånger om dagen och återkommer till dig sju gånger och säger : ' Jag ångrar mig , ' så ska du förlåta honom . "
42017005	Och apostlarna sa till Herren : " Ge oss mer tro . "
42017006	Herren svarade : " Om ni hade tro som ett senapskorn kunde ni säga till det här mullbärsträdet : ' Dra upp dig med rötterna och plantera dig i havet , ' och det skulle lyda er .
42017007	Om någon av er har en slav som plöjer eller vaktar boskap , säger han då till honom när han kommer hem från marken : ' Kom genast och ta plats vid bordet . '
42017008	Säger han inte i stället : ' Laga till mat åt mig och gör dig redo att passa upp mig medan jag äter och dricker . Sedan kan du själv äta och dricka . '
42017009	Inte tackar han slaven för att denne gjorde vad som blev honom tillsagt .
42017010	Så ska också ni säga när ni har gjort allt som krävs av er : ' Vi är ovärdiga slavar , vi har bara gjort vår plikt ' . "
42017011	På färden mot Jerusalem följde Jesus gränsen mellan Samarien och Galileen .
42017012	När han var på väg in i en by mötte honom tio spetälska män . De stannade på avstånd
42017013	och ropade : " Jesus , Mästare , förbarma dig över oss ! "
42017014	Då han såg dem sa han : " Gå och visa er för prästerna . " Och medan de var på väg dit blev de rena .
42017015	När en av dem såg att han hade blivit botad återvände han och prisade Gud högt
42017016	och föll ner vid Jesu fötter och tackade honom . Han var samarier .
42017017	Jesus frågade honom : " Blev inte alla tio rena ? Var är de nio ?
42017018	Har ingen återvänt för att prisa Gud utom den här främlingen ? "
42017019	Och han sa till honom : " Res dig upp och gå , din tro har frälst dig . "
42017020	Tillfrågad av fariseerna när Guds rike skulle komma svarade Jesus : " Guds rike kommer inte så att det kan iakttas .
42017021	Ingen ska kunna säga : ' Titta , här är det , ' eller : ' Där är det . ' För Guds rike är mitt ibland er . "
42017022	Till lärjungarna sa han : " Det ska komma dagar då ni längtar efter att få se en enda av Människosonens dagar , men ni ska inte få det .
42017023	De ska säga till er : ' Titta där ! ' ' Titta här ! ' Men gå inte , följ dem inte .
42017024	För liksom blixten flammar till och lyser upp hela himlen , så ska Människosonen visa sig på sin dag .
42017025	Men först måste han lida mycket och bli förkastad av detta släkte .
42017026	Som det var i Noas dagar så ska det vara i Människosonens dagar .
42017027	Folk åt och drack , gifte sig och blev bortgifta , ända till den dag då Noa gick in i arken och floden kom och gjorde slut på dem alla .
42017028	Likadant under Lots dagar . De åt och drack , köpte och sålde , planterade och byggde ,
42017029	men den dag då Lot gick ut från Sodom regnade det eld och svavel från himlen och gjorde slut på dem alla .
42017030	Just så ska det bli den dag då Människosonen uppenbarar sig .
42017031	Om någon den dagen är uppe på taket och har sina tillhörigheter i huset ska han inte gå ner och hämta dem . Inte heller ska den som är ute på åkern återvända hem .
42017032	Tänk på Lots hustru .
42017033	Den som försöker behålla sitt liv ska mista det , men den som mister sitt liv ska bevara det .
42017034	Jag säger er : Den natten ska två män ligga i samma säng . Den ene ska tas med och den andre ska lämnas kvar .
42017035	Två kvinnor ska mala tillsammans . Den ena ska tas med och den andra lämnas kvar . "
42017037	De frågade honom : " Var då , Herre ? " Han svarade dem : " Där kroppen är , där ska gamarna samlas . "
42018001	Jesus berättade för dem en liknelse för att illustrera att de alltid borde be utan att ge upp :
42018002	" I en stad fanns en domare som varken fruktade Gud eller hade respekt för människor .
42018003	I samma stad fanns en änka som oavbrutet kom till honom och sa : ' Skipa rättvisa åt mig gentemot min motpart . '
42018004	Till en början vägrade han , men sedan sa han till sig själv : ' Även om jag inte fruktar Gud eller respekterar någon människa
42018005	ska jag ändå skipa rättvisa åt den här änkan så besvärlig som hon är . Hon kommer annars att pina ihjäl mig med sitt rännande ' . "
42018006	Och Herren sa : " Ni hör vad den orättfärdige domaren säger .
42018007	Skulle då inte Gud ge rättvisa åt sina utvalda som ropar till honom dag och natt ? Och skulle han dröja ?
42018008	Jag säger er : Han ska ge dem rättvisa , och det snart . Men ska Människosonen när han kommer finna tro på jorden ? "
42018009	Jesus berättade även denna liknelse för några som litade på att de själva var rättfärdiga och som föraktade andra :
42018010	" Två män gick upp till templet för att be . Den ene var farisé och den andre skatteindrivare .
42018011	Farisén stod för sig själv och bad : ' Gud , jag tackar dig för att jag inte är som andra människor , bedragare , orättfärdiga , äktenskapsbrytare , eller som den där skatteindrivaren .
42018012	Jag fastar två gånger i veckan , jag ger tionde av allt jag tjänar . '
42018013	Men skatteindrivaren stod på avstånd och ville inte ens blicka upp mot himlen utan slog sig för bröstet och sa : ' Gud , var inte vred på mig , syndaren . '
42018014	Jag säger er : Han gick hem rättfärdig , inte den andre . För den som upphöjer sig ska bli förödmjukad , men den som ödmjukar sig ska bli upphöjd . "
42018015	Man bar även fram spädbarn till Jesus för att han skulle röra vid dem . Lärjungarna tillrättavisade dem när de såg det .
42018016	Men Jesus kallade dem till sig och sa : " Låt de små barnen komma till mig och hindra dem inte , för Guds rike tillhör sådana .
42018017	Det jag säger till er är sant : Den som inte tar emot Guds rike som ett barn kommer aldrig in dit . "
42018018	En högt uppsatt person frågade Jesus : " Gode Lärare , vad ska jag göra för att få evigt liv ? "
42018019	Jesus svarade : " Varför kallar du mig god ? Ingen är god utom en - Gud .
42018020	Du känner till buden : Du ska inte begå äktenskapsbrott , Du ska inte mörda , Du ska inte stjäla , Du ska inte vittna falskt , Hedra din far och din mor . "
42018021	Mannen sa : " Allt detta har jag hållit från min ungdom . "
42018022	Jesus hörde det och sa : " Det återstår en sak för dig . Sälj allt du äger och dela ut till de fattiga , då har du en skatt i himlen . Och kom sedan och följ mig . "
42018023	När mannen hörde detta blev han förtvivlad eftersom han var mycket rik .
42018024	Jesus såg att han blev förtvivlad och sa : " Hur svårt är det inte för de rika att komma in i Guds rike .
42018025	Det är lättare för en kamel att gå igenom ett nålsöga än för en rik att komma in i Guds rike . "
42018026	De som hörde detta frågade : " Vem kan då bli frälst ? "
42018027	Han svarade : " Det som är omöjligt för människor är möjligt för Gud . "
42018028	Petrus sa : " Vi har ju lämnat allt vi ägde och följt dig . "
42018029	Jesus sa till dem : " Det jag säger till er är sant : Var och en som har lämnat hus eller hustru eller bröder eller föräldrar eller barn för Guds rikes skull ,
42018030	ska få mångfaldigt igen redan här i tiden , och sedan evigt liv i den kommande världen . "
42018031	Jesus tog de tolv avsides och sa till dem : " Lyssna , vi går upp till Jerusalem . Och allt som genom profeterna är skrivet om Människosonen ska gå i uppfyllelse .
42018032	För han ska överlämnas åt hedningarna , och de ska håna och skymfa honom och spotta på honom .
42018033	Och efter att ha pryglat honom ska de döda honom , och på tredje dagen ska han uppstå . "
42018034	Men lärjungarna begrep ingenting av detta . Det var fördolt för dem , och de kunde inte förstå vad han sa .
42018035	Det hände sig när Jesus närmade sig Jeriko att där satt en blind man vid vägen och tiggde .
42018036	Han hörde folk gå förbi och frågade vad som stod på .
42018037	Man talade om för honom att det var Jesus från Nasaret som gick förbi .
42018038	Då ropade han : " Jesus , Davids son , förbarma dig över mig ! "
42018039	De som gick främst sa strängt åt honom att tiga , men han ropade bara ännu mer : " Davids son , förbarma dig över mig ! "
42018040	Jesus stannade och befallde att mannen skulle ledas fram till honom . När han kom nära frågade Jesus :
42018041	" Vad vill du att jag ska göra för dig ? " Han svarade : " Herre , jag vill kunna se igen . "
42018042	Jesus sa till honom : " Se igen . Din tro har botat dig . "
42018043	Och omedelbart kunde han se och följde Jesus , prisande Gud . Och allt folket som såg det lovsjöng Gud .
42019001	Jesus kom in i Jeriko och vandrade genom staden .
42019002	Nu fanns där en rik man vid namn Sackaios som var förman för skatteindrivarna .
42019003	Han ville se vem Jesus var men kunde inte på grund av allt folket eftersom han var så kort .
42019004	Då sprang han i förväg och klättrade upp i en sykomor för att kunna se honom , eftersom Jesus skulle komma den vägen .
42019005	När Jesus kom till det stället såg han upp och sa till honom : " Sackaios , skynda dig ner , för i dag måste jag stanna i ditt hus . "
42019006	Han skyndade sig ner och välkomnade honom med glädje .
42019007	Alla som såg det sa irriterat : " Han har gått och besökt en syndare . "
42019008	Men Sackaios steg fram och sa till Herren : " Herre , hälften av det jag äger ger jag åt de fattiga , och har jag bedragit någon ger jag fyrdubbelt tillbaka . "
42019009	Jesus sa till honom : " I dag har frälsning kommit till detta hus , eftersom även han är en Abrahams son .
42019010	För Människosonen har kommit för att söka upp och frälsa det som var förlorat . "
42019011	Medan de lyssnade på detta berättade Jesus även en liknelse för dem , eftersom han var nära Jerusalem och de trodde att Guds rike när som helst skulle uppenbaras .
42019012	Han sa : " En man av förnäm släkt for till ett avlägset land för att erhålla kungamakt och sedan återvända .
42019013	Han kallade till sig tio av sina slavar och gav dem omkring tre årslöner och sa till dem : ' Gör affärer tills jag återvänder . '
42019014	Men hans landsmän hatade honom och sände en delegation efter honom som skulle säga : ' Vi vill inte att den där ska bli kung över oss . '
42019015	Men han erhöll kungariket , och när han kom tillbaka lät han kalla till sig slavarna som hade fått pengarna för att få veta vad deras affärer inbringat .
42019016	Den förste trädde fram och sa : ' Herre , de pengar du gav har ökat tiofalt . '
42019017	Då sa kungen : ' Utmärkt , du är en bra slav . Eftersom du har varit trogen i det lilla ska du härska över tio städer . '
42019018	Den andre kom och sa : ' De pengar du gav har ökat femfalt . '
42019019	Kungen sa : ' Du ska härska över fem städer . '
42019020	En annan slav kom och sa : ' Herre , här är dina pengar som jag har haft förvarade i ett tygstycke .
42019021	Jag var nämligen rädd för dig eftersom du är en sträng man som tar ut vad du inte har satt in och skördar vad du inte har sått . '
42019022	Han sa till honom : ' Efter dina egna ord ska jag döma dig . Du är en dålig slav . Du visste att jag är en sträng man som tar ut vad jag inte har satt in och skördar vad jag inte har sått .
42019023	Varför satte du inte in mina pengar i en bank så att jag kunde fått igen dem med ränta när jag kom tillbaka ? '
42019024	Och till dem som stod bredvid sa han : ' Ta ifrån honom hans pengar och ge dem åt den som fick tiofalt . '
42019025	De sa : ' Herre , han fick ju tiofalt . '
42019026	' Jag säger er : Den som har ska få , men från den som inget har ska tas också det han har .
42019027	Men angående dessa mina fiender som inte ville ha mig till kung , för hit dem och slakta dem inför mig ' . "
42019028	Efter att Jesus hade sagt detta gick han framför dem upp till Jerusalem .
42019029	Då han närmade sig Betfage och Betania vid det berg som kallas Olivberget , sände han i väg två av sina lärjungar
42019030	och sa : " Gå till byn rakt framför er . När ni kommer in i den ska ni finna ett åsneföl som står bunden där och som ännu ingen har suttit på . Lös den och led hit den .
42019031	Och om någon frågar er varför ni löser den ska ni svara : ' Herren behöver den ' . "
42019032	De utsända gick i väg och fann att det var som han hade sagt .
42019033	När de löste fölet frågade ägarna : " Varför löser ni fölet ? "
42019034	De svarade : " Herren behöver den . "
42019035	Och de ledde den till Jesus och lade sina mantlar på den och hjälpte Jesus upp .
42019036	Och där han red fram bredde man ut sina mantlar på vägen .
42019037	Då han närmade sig och var på väg ner från Olivberget började hela skaran av lärjungar i glädje prisa Gud högt för alla de kraftgärningar som de hade sett :
42019038	" Välsignad är han som kommer , konungen , i Herrens namn ! Fred i himlen och ära i höjden ! "
42019039	Några fariseer i folkmassan sa då till honom : " Lärare , säg åt dina lärjungar att tiga . "
42019040	Han svarade : " Jag säger er att om de tiger kommer stenarna att ropa . "
42019041	När Jesus kom närmare och såg staden grät han över den
42019042	och sa : " Om du ändå i dag hade förstått , även du , vad som ger verklig fred . Men nu är det dolt för dina ögon .
42019043	För dagar ska komma över dig när dina fiender bygger en vall mot dig och omringar och ansätter dig från alla håll .
42019044	Och dig och dina barn , som är i dig , ska de slå ner till marken , och de ska inte lämna kvar i dig sten på sten . Detta därför att du inte förstod den tid då Gud besökte dig . "
42019045	Och Jesus gick in på tempelplatsen och började driva ut dem som sålde där .
42019046	Han sa till dem : " Det står skrivet : Mitt hus ska vara ett bönens hus , men ni har gjort det till ett förbrytarnäste . "
42019047	Och han undervisade dagligen i templet . Översteprästerna och de skriftlärda och folkets ledare försökte få honom röjd ur vägen ,
42019048	men de kunde inte komma på något sätt , för allt folket hängde vid hans läppar och lyssnade .
42020001	En dag när Jesus undervisade folket i templet och förkunnade evangeliet kom översteprästerna och de skriftlärda tillsammans med de äldste fram
42020002	och frågade honom : " Tala om för oss med vilken fullmakt du gör detta ? Eller vem gav dig den fullmakten ? "
42020003	Han svarade dem : " Jag har också en fråga , säg mig :
42020004	Var Johannes dop från himlen eller från människor ? "
42020005	De överlade med varandra : " Säger vi ' från himlen , ' kommer han att fråga : ' Varför trodde ni då inte på honom ? '
42020006	Säger vi ' från människor , ' kommer allt folket att stena oss , eftersom de är övertygade om att Johannes var en profet . "
42020007	Och de svarade att de inte visste varifrån det var .
42020008	Jesus sa till dem : " Så talar inte heller jag om för er med vilken fullmakt jag gör detta . "
42020009	Jesus berättade denna liknelse för folket : " En man anlade en vingård och arrenderade ut den till vingårdsarbetare och reste bort en längre tid .
42020010	När tiden var inne sände han en slav till vingårdsarbetarna för att de skulle ge honom av vingårdens frukt . Men vingårdsarbetarna misshandlade honom och sände i väg honom tomhänt .
42020011	Då sände han en annan slav . Även honom misshandlade de och skymfade och sände i väg tomhänt .
42020012	Därefter sände han en tredje . Men även honom slog de blodig och jagade bort .
42020013	Då sa vingårdens herre : ' Vad ska jag göra ? Jag sänder min älskade son . Honom ska de väl visa respekt . '
42020014	Men när vingårdsarbetarna fick se honom överlade de med varandra : ' Det är arvtagaren , vi dödar honom så får vi arvet . '
42020015	Och de kastade ut honom ur vingården och dödade honom . Vad ska nu vingårdens herre göra med dem ?
42020016	Han ska komma och döda dessa vingårdsarbetare och lämna vingården åt andra . " När de hörde detta sa de : " Så får inte ske ! "
42020017	Men han såg på dem och frågade : " Vad betyder då detta ord i Skriften : Den sten som byggnadsarbetarna förkastade har blivit en hörnsten .
42020018	Den som faller på den stenen ska krossas , och den som stenen faller på ska smulas sönder . "
42020019	De skriftlärda och översteprästerna ville nu genast gripa honom eftersom de förstod att liknelsen var riktad mot dem . Men de vågade inte för folket .
42020020	De bevakade Jesus och sände spioner som skulle spela rättfärdiga . Detta för att kunna fånga honom genom något ord från honom , så att de kunde överlämna honom åt myndigheten och ståthållarens makt .
42020021	De frågade honom : " Lärare , vi vet att du talar och undervisar rätt och inte gör skillnad på folk utan undervisar sant om Guds väg .
42020022	Är det tillåtet för oss att betala skatt till kejsaren , eller inte ? "
42020023	Men han genomskådade deras list och sa :
42020024	" Visa mig en denar . Vems bild och inskrift är på det ? " De svarade : " Kejsarens . "
42020025	Han sa : " Ge då kejsaren det som tillhör kejsaren , och Gud det som tillhör Gud . "
42020026	De kunde inte inför folket fånga honom genom något han sa . Och de häpnade över hans svar och förblev tysta .
42020027	Några saddukeer - de förnekar att det finns en uppståndelse - kom och frågade Jesus :
42020028	" Lärare , Mose säger till oss i Skriften att om någon har en gift bror som dör barnlös , så ska han gifta sig med änkan och skaffa barn åt sin bror .
42020029	Nu fanns där sju bröder . Den förste tog sig hustru och dog barnlös .
42020030	Den andre
42020031	och den tredje gifte sig med henne och likaså alla sju . Alla blev barnlösa , och dog .
42020032	Sist dog kvinnan .
42020033	Vem ska hon bli hustru till vid uppståndelsen ? Alla sju hade ju henne som hustru . "
42020034	Jesus svarade : " Människorna i den här världen gifter sig och blir bortgifta ,
42020035	men de som betraktas värdiga att få del av den andra världen och uppståndelsen från de döda , de varken gifter sig eller blir bortgifta .
42020036	Inte heller kan de dö längre , de är lika änglarna , de är Guds söner , de är uppståndelsens söner .
42020037	Men att de döda uppstår har även Mose visat i stycket om törnbusken , när han kallar Herren för Abrahams Gud och Isaks Gud och Jakobs Gud .
42020038	Gud är inte de dödas Gud , utan de levandes , eftersom alla är levande för honom . "
42020039	Då sa några skriftlärda : " Lärare , du har talat väl . "
42020040	De vågade nämligen inte längre ställa frågor till honom .
42020041	Jesus sa till dem : " Hur kan de säga att Kristus är Davids son ?
42020042	För David säger själv i Psaltaren : Herren sa till min Herre : Sätt dig på min högra sida ,
42020043	till dess jag har lagt dina fiender som en fotpall under dina fötter .
42020044	David kallar honom alltså Herre . Hur kan då Kristus vara Davids son ? "
42020045	Medan allt folket lyssnade sa Jesus till sina lärjungar :
42020046	" Akta er för de skriftlärda ! De tycker om att gå omkring i långa mantlar och älskar att bli hälsade på torgen och de främsta platserna i synagogorna och hedersplatserna vid festmåltiderna .
42020047	De äter änkorna ur husen och ber långa böner för skenets skull . De ska få en så mycket hårdare dom . "
42021001	Jesus såg och uppmärksammade hur de rika lade sina gåvor i offerboxen .
42021002	Han såg även en fattig änka lägga i två små kopparmynt .
42021003	Då sa han : " Det jag säger till er är sant : Denna fattiga änka gav mer än alla andra ,
42021004	för det var av sitt överflöd alla andra gav , men hon gav av sin fattigdom allt vad hon hade att leva på . "
42021005	När några talade om hur templet var utsmyckat med vackra stenar och tempelgåvor sa Jesus :
42021006	" Angående det som ni ser , så ska dagar komma då här inte ska lämnas sten på sten utan allt ska brytas ner . "
42021007	Då frågade de honom : " Lärare , när ska detta ske , och vad blir tecknet på att det står för dörren ? "
42021008	Jesus svarade : " Se till att ni inte blir vilseledda , för många ska komma i mitt namn och påstå att de är Kristus och att tiden är nära . Men följ dem inte .
42021009	Och när ni får höra om krig och uppror så bli inte skrämda , för sådant måste först hända , men slutet dröjer en tid . "
42021010	Han fortsatte : " Folk ska resa sig mot folk och rike mot rike .
42021011	Det ska bli stora jordbävningar och svält och pest på den ena platsen efter den andra . Det ska inträffa skräckinjagande händelser , och stora tecken ska visa sig från himlen .
42021012	Men innan allt detta händer ska man gripa och förfölja er . Man ska utlämna er till synagogor och sätta er i fängelse och dra er inför kungar och ståthållare på grund av mitt namn .
42021013	Detta ger er tillfälle att vittna .
42021014	Var därför noga med att inte förbereda något försvarstal ,
42021015	för jag ska ge era läppar en visdom som ingen av era fiender kan stå emot eller motbevisa .
42021016	Ni kommer att bli förrådda även av föräldrar och bröder och släktingar och vänner . En del av er ska de döda .
42021017	Och ni ska bli hatade av alla på grund av mitt namn .
42021018	Men inte ett hår på ert huvud ska ni mista .
42021019	Genom er uthållighet ska ni vinna era själar .
42021020	När ni ser Jerusalem omringat av härar , då ska ni veta att dess ödeläggelse är nära .
42021021	Då ska de som är i Judeen fly till bergen , och de som är inne i staden lämna den , och de som är ute på landet får inte gå in i staden .
42021022	För detta är straffets tid , då allt som står skrivet ska uppfyllas .
42021023	Det blir hemskt för dem som väntar barn eller ammar i de dagarna . För en stor nöd ska drabba landet , och vrede ska hemsöka detta folk .
42021024	De ska falla för svärdsegg och föras bort som fångar till alla länder , och Jerusalem ska trampas ner av hednafolk till dess att hednafolkens tider är fullbordade .
42021025	Tecken ska visa sig i solen och månen och stjärnorna . Och på jorden ska folken gripas av ångest och stå förtvivlade inför havets och vågornas dån .
42021026	Människor ska svimma av skräck i väntan på det som ska drabba världen , för himlens krafter kommer att skakas .
42021027	Och då ska man se Människosonen komma i ett moln med makt och stor härlighet .
42021028	Men när detta börjar ske , så räta på er och stå upp i förväntan , för då närmar sig er befrielse . "
42021029	Och han gav dem en liknelse : " Se på fikonträdet och alla andra träd .
42021030	När ni ser att de knoppas förstår ni av er själva att sommaren redan är nära .
42021031	Likaså när ni ser att detta händer , då vet ni att Guds rike är nära .
42021032	Det jag säger till er är sant : Detta släkte ska inte försvinna förrän allt det här sker .
42021033	Himmel och jord ska försvinna , men mina ord ska aldrig försvinna .
42021034	Akta er så att inte era hjärtan tyngs ner av omåttlighet och dryckenskap och livets omsorger , så att den dagen plötsligt kommer över er
42021035	som en snara . För den ska komma över alla som bor på jorden .
42021036	Håll er alltid vakna och be om kraft att kunna undfly allt som ska komma och kunna stå inför Människosonen . "
42021037	Om dagarna var han i templet och undervisade , men på kvällarna gick han ut till det berg som kallas Olivberget och stannade där över natten .
42021038	Och tidigt om morgonen kom allt folket till honom i templet för att lyssna på honom .
42022001	Det osyrade brödets högtid som kallas påsk närmade sig .
42022002	Översteprästerna och de skriftlärda sökte finna något sätt att göra sig av med Jesus eftersom de var rädda för folket .
42022003	Då for Satan in i Judas , som kallades Iskariot och som var en av de tolv .
42022004	Han gick och talade med översteprästerna och officerarna om hur han skulle kunna överlämna Jesus åt dem .
42022005	De blev glada och lovade att ge honom pengar .
42022006	Judas samtyckte och sökte nu ett lämpligt tillfälle att överlämna honom åt dem utan att folk var närvarande .
42022007	Så kom den dag i det osyrade brödets högtid när påskalammet skulle slaktas .
42022008	Då sände Jesus i väg Petrus och Johannes och sa : " Gå och förbered den påskmåltid vi ska äta . "
42022009	De frågade honom : " Var vill du att vi ska förbereda den ? "
42022010	Han svarade : " När ni kommer in i staden ska en man möta er som bär en vattenkruka . Följ honom till det hus där han går in
42022011	och säg till husbonden : ' Läraren frågar dig : Var finns det gästrum där jag kan äta påskmåltiden med mina lärjungar ? '
42022012	Han ska då visa er ett stort rum på övervåningen som står färdigt . Där ska ni förbereda . "
42022013	De gick och fann att det var som han hade sagt . Och de förberedde för påskmåltiden .
42022014	När timmen var inne lade sig Jesus till bords tillsammans med apostlarna .
42022015	Han sa till dem : " Jag har innerligt längtat efter att få äta denna påskmåltid med er innan mitt lidande börjar ,
42022016	för jag säger er att jag kommer inte att äta det mer förrän det får sin fullbordan i Guds rike . "
42022017	Och han tog en bägare , bad tackbönen och sa : " Tag detta och dela mellan er .
42022018	För jag säger er att från denna stund ska jag inte dricka av vinstockens frukt förrän Guds rike kommer . "
42022019	Och han tog ett bröd , tackade Gud , bröt det och gav åt dem och sa : " Detta är min kropp , som utges för er . Gör detta till minne av mig . "
42022020	Och likaså tog han bägaren efter måltiden och sa : " Denna bägare är det nya förbundet i mitt blod , som utgjuts för er .
42022021	Men lyssna , den som förråder mig har sin hand här på bordet med mig .
42022022	För Människosonen går bort som det är bestämt , men det blir hemskt för den människa som förråder honom . "
42022023	Då började de diskutera med varandra vem av dem som skulle komma att göra detta .
42022024	Det uppstod också en tvist bland dem om vem som kunde anses vara störst .
42022025	Då sa Jesus : " Folkens kungar härskar över sina folk , och de som har makten kallar sig välgörare .
42022026	Men ni ska inte bete er så , utan den störste bland er ska vara som den yngste och ledaren ska vara som tjänaren .
42022027	För vem är störst , den som ligger till bords eller den som tjänar ? Det är den som ligger till bords , eller hur ? Men jag är mitt ibland er som en tjänare .
42022028	Ni är de som har stannat kvar hos mig under mina frestelser .
42022029	Och liksom min Fader har tilldelat kungadöme åt mig så tilldelar jag det åt er ,
42022030	för att ni ska få äta och dricka vid mitt bord i mitt rike , och sitta på troner och döma Israels tolv stammar .
42022031	Simon , Simon , lyssna . Satan har begärt att få skaka om och pröva er .
42022032	Men jag har bett för dig att du inte ska förlora din tro . Och när du har vänt tillbaka , så styrk dina bröder . "
42022033	Petrus sa : " Herre , med dig är jag redo att gå både i fängelse och i döden . "
42022034	Jesus svarade : " Petrus , jag säger dig , tuppen ska inte gala i dag förrän du tre gånger förnekat att du känner mig . "
42022035	Och han sa till dem : " När jag sände er utan börs , väska och sandaler , saknade ni något ? " De svarade : " Ingenting . "
42022036	Då sa han : " Men nu ska den som har en börs ta den med sig , likaså den som har en väska . Och den som inte har något svärd ska sälja sin mantel och köpa ett .
42022037	För jag säger er att detta skriftens ord måste uppfyllas i mig : Han blev räknad bland laglösa . För det som är skrivet om mig har en fullbordan . "
42022038	De sa : " Herre , här är två svärd . " Han svarade dem : " Det räcker . "
42022039	Och Jesus bröt upp och gick som han brukade till Olivberget , och lärjungarna följde honom .
42022040	När han kom till platsen sa han : " Be att ni inte kommer i frestelse . "
42022041	Och han gick avsides ungefär ett stenkast ifrån dem , föll på knä och bad :
42022042	" Fader , om du vill , ta denna bägare ifrån mig . Men ske inte min vilja utan din . " [
42022043	En ängel från himlen visade sig för honom och gav honom kraft .
42022044	Han greps av ångest och bad alltmer innerligt , och svetten blev som blodsdroppar som föll ner på marken . ]
42022045	När han reste sig från bönen och kom till lärjungarna , fann han att de hade somnat av sorg .
42022046	Och han sa : " Varför sover ni ? Res er upp och be att ni inte kommer i frestelse . "
42022047	Medan han ännu talade kom plötsligt en folkhop . Han som hette Judas , en av de tolv , ledde dem , och han gick fram till Jesus för att kyssa honom .
42022048	Jesus sa till honom : " Judas , förråder du Människosonen med en kyss ? "
42022049	När de som stod omkring Jesus såg vad som höll på att hända frågade de : " Herre , ska vi slå till med svärd ? "
42022050	Och en av dem slog till mot översteprästens slav och högg av honom högra örat .
42022051	Men Jesus sa : " Det är nog nu ! " Och han rörde vid hans öra och helade honom .
42022052	Sedan sa Jesus till de överstepräster och officerare för tempelvakten och äldste som hade kommit ut mot honom : " Som mot en förbrytare har ni gått ut med svärd och påkar .
42022053	Dagligen var jag hos er i templet , och ni grep mig inte . Men detta är er stund , och mörkret har makten . "
42022054	Då grep de Jesus och förde honom till översteprästens hus . Petrus följde efter på avstånd .
42022055	Mitt på gården tände de upp en eld och slog sig ner omkring den . Petrus satte sig mitt ibland dem .
42022056	En tjänsteflicka fick se honom sitta där vid elden . Hon stirrade på honom och sa : " Han där var också med honom . "
42022057	Men han nekade och sa : " Kvinna , jag känner honom inte . "
42022058	Strax därefter fick en man syn på honom och sa : " Du är också en av dem . " Men Petrus svarade : " Människa , det är jag inte alls . "
42022059	Ungefär en timme senare var det en annan som försäkrade : " Visst var även han med honom ! Han är ju också från Galileen . "
42022060	Men Petrus sa : " Människa , jag vet inte vad du pratar om . " Och i det ögonblick han sa det gol en tupp .
42022061	Herren vände sig om och såg på Petrus . Och Petrus kom ihåg Herrens ord , hur han hade sagt till honom : " Innan tuppen gal i dag ska du tre gånger förneka mig . "
42022062	Och han gick ut och grät bittert .
42022063	De män som bevakade Jesus hånade honom medan de misshandlade honom .
42022064	De täckte hans ansikte och sa : " Profetera ! Vem var det som slog dig ? "
42022065	Och hädelserna haglade över honom .
42022066	När det blev dag samlades folkets äldste , både överstepräster och skriftlärda . De förde honom till deras rådsplats
42022067	och sa : " Är du Kristus , så säg det ! " Han svarade : " Om jag säger er det kommer ni inte att tro ,
42022068	och om jag frågar er kommer ni inte att svara .
42022069	Men härefter ska Människosonen sitta på Guds den Mäktiges högra sida . "
42022070	Då frågade alla : " Är du alltså Guds Son ? " Han svarade dem : " Ni säger själva , att Jag Är . "
42022071	De sa : " Vad ska vi med vittnesmål till ? Vi hörde ju själva från hans egen mun . "
42023001	Alla de församlade bröt nu upp och förde Jesus inför Pilatus .
42023002	Där började de anklaga honom och säga : " Vi har funnit att den här mannen förleder vårt folk och förbjuder oss att betala skatt till kejsaren och säger att han är Kristus , en kung . "
42023003	Pilatus frågade honom : " Är du judarnas kung ? " Jesus svarade : " Du säger det själv . "
42023004	Pilatus sa då till översteprästerna och till folket : " Jag finner inget brottsligt hos den här mannen . "
42023005	Men de var påstridiga och sa : " Han uppviglar folket över hela Judeen med sin lära . Han började i Galileen och nu är han här . "
42023006	När Pilatus hörde detta frågade han om mannen var från Galileen .
42023007	Då han fick veta att Jesus kom från Herodes område sände han honom till Herodes , som också var i Jerusalem under de dagarna .
42023008	När Herodes såg Jesus blev han mycket glad , för han hade länge velat träffa honom eftersom han hade hört talas om honom . Han hoppades nu få se honom göra något mirakel .
42023009	Han ställde rätt många frågor till honom , men Jesus svarade inte .
42023010	Översteprästerna och de skriftlärda stod där och anklagade honom intensivt .
42023011	Efter att Herodes och hans soldater behandlat honom med förakt och hånat honom iklädde de honom en praktfull dräkt . Sedan sände han Jesus tillbaka till Pilatus .
42023012	Den dagen blev Herodes och Pilatus vänner med varandra . Förut hade de varit fiender .
42023013	Pilatus kallade samman översteprästerna och rådsherrarna och folket
42023014	och sa : " Ni har fört den här mannen till mig och sagt att han uppviglar folket . Lyssna ! Jag har förhört honom i er närvaro men funnit honom vara icke skyldig till det som ni anklagar honom för .
42023015	Likaså Herodes , och därför har han sänt honom tillbaka till oss . Alltså , han har inte gjort något som förtjänar dödsstraff .
42023016	Därför tänker jag låta piska honom och sedan frige honom . "
42023018	Då skrek hela hopen : " Ha ihjäl honom ! Låt oss få Barabbas fri ! " -
42023019	Barabbas var en man som hade kastats i fängelse för ett upplopp i staden och för mord . -
42023020	Pilatus ville frige Jesus och tog åter till orda ,
42023021	men de skrek : " Korsfäst ! Korsfäst honom ! "
42023022	För tredje gången sa han : " Vad ont har han då gjort ? Jag har inte funnit något hos honom som kräver dödsstraff . Därför tänker jag låta piska honom och sedan frige honom . "
42023023	Men de ansatte honom med höga rop och krävde att Jesus skulle korsfästas , och deras skrikande gav utdelning .
42023024	Pilatus avkunnade att deras begäran skulle beviljas .
42023025	Han frigav den som de begärt , mannen som var fängslad för upplopp och mord , men Jesus överlämnade han åt deras vilja .
42023026	När de förde bort Jesus hejdade de en man som kom från fälten , Simon från Kyrene . På honom lade de korset för att han skulle bära det efter Jesus .
42023027	En stor folkmassa följde honom , däribland många kvinnor som sörjde och grät över honom .
42023028	Då vände Jesus sig om och sa : " Jerusalems döttrar , gråt inte över mig , gråt över er själva och era barn ,
42023029	för dagar kommer då man ska säga : ' Saliga är de ofruktsamma , de moderliv som aldrig har fött och de bröst som aldrig gav näring . '
42023030	Då ska man säga till bergen : ' Fall över oss , ' och till höjderna : ' Dölj oss . '
42023031	För gör de så med det friska trädet , vad ska då ske med det torra ? "
42023032	Även två andra , två brottslingar , fördes ut för att avrättas med honom .
42023033	Och när de kom till den plats som kallas Skallen korsfäste de honom och brottslingarna där , den ene på hans högra sida och den andre på hans vänstra .
42023034	[ Men Jesus sa : " Fader , förlåt dem , för de vet inte vad de gör . " ] De delade hans kläder mellan sig genom att kasta lott .
42023035	Och folket stod där och såg på . Och även rådsherrarna hånade honom och sa : " Andra har han frälst , nu får han frälsa sig själv , om han är Guds Kristus , den Utvalde . "
42023036	Även soldaterna gick fram och skymfade honom . De räckte honom surt vin
42023037	och sa : " Om du är judarnas kung , så fräls dig själv . "
42023038	Över honom fanns det också en inskrift : ' Detta är judarnas kung . '
42023039	En av brottslingarna som var upphängda där smädade honom och sa : " Är inte du Kristus ? Fräls då dig själv och oss ! "
42023040	Men den andre tillrättavisade honom och sa : " Fruktar du inte ens Gud , fast du är under samma dom ?
42023041	Vi har dömts rättvist , för vi får vad våra gärningar förtjänar . Men han har inte gjort något ont . "
42023042	Och han sa : " Jesus , tänk på mig när du kommer till ditt rike . "
42023043	Jesus svarade : " Det jag säger till dig är sant : I dag ska du vara med mig i paradiset . "
42023044	Det var nu mitt på dagen . Då kom över hela landet ett mörker som varade ända till femtontiden .
42023045	Solen förmörkades . Och förhänget i templet brast mitt itu .
42023046	Och Jesus ropade högt : " Fader , i dina händer anförtror jag min ande ! " När han hade sagt detta slutade han andas .
42023047	Officeren som såg det som hände , prisade Gud och sa : " Den mannen var verkligen rättfärdig . "
42023048	Och när allt folket som var där som åskådare såg vad som hände återvände de hem och slog sig mot bröstet .
42023049	Men alla som kände Jesus , även de kvinnor som hade följt honom från Galileen , stod på avstånd och såg allt detta .
42023050	Nu fanns där en rådsherre vid namn Josef , en god och rättfärdig man
42023051	som inte hade samtyckt till deras beslut och handling . Han var från Arimataia , en stad i Judeen , och han väntade på Guds rike .
42023052	Han gick till Pilatus och bad att få Jesu kropp .
42023053	Han tog ner den , svepte den i linnetyg och lade den i en klippgrav där ingen ännu hade blivit lagd .
42023054	Det var förberedelsedag , och sabbaten skulle just börja .
42023055	De kvinnor som hade kommit med Jesus från Galileen följde efter och såg graven och hur hans kropp lades där .
42023056	Sedan vände de hem och tillredde aromatiska kryddor och balsam . Och på sabbaten höll de sig i stillhet efter lagens bud .
42024001	I gryningen på söndagen gick kvinnorna till graven med de aromatiska kryddor som de hade tillrett .
42024002	De fann stenen vara bortrullad från graven ,
42024003	men när de gick in fann de inte Herren Jesu kropp .
42024004	När de nu blev villrådiga stod där plötsligt två män i skinande kläder framför dem .
42024005	Då kvinnorna blev förskräckta och böjde ansiktet mot marken , sa männen till dem : " Varför söker ni den levande bland de döda ?
42024006	Han är inte här , men han har uppstått . Kom ihåg vad han sa till er medan han ännu var i Galileen ,
42024007	att Människosonen måste överlämnas i syndiga människors händer och korsfästas och uppstå på tredje dagen . "
42024008	Då kom de ihåg hans ord .
42024009	Och de återvände från graven och berättade allt detta för de elva och för alla de andra .
42024010	Det var Maria från Magdala och Johanna och Jakobs mor Maria . Även de andra kvinnorna som var med dem talade om det för apostlarna .
42024011	Men de betraktade deras ord som dumt prat och trodde inte på dem .
42024012	Petrus däremot reste sig och sprang till graven , och då han lutade sig in såg han endast linnebindlarna . Och han gick hem , förbryllad över det som hade hänt .
42024013	Och det hände samma dag att två av dem var på väg till en by som heter Emmaus , som ligger ungefär en mil från Jerusalem .
42024014	De talade med varandra om allt som hade hänt .
42024015	När de nu samtalade och diskuterade närmade sig Jesus själv och började vandra med dem .
42024016	Men deras ögon var hindrade från att känna igen honom .
42024017	Han frågade dem : " Vad är det ni går och samtalar så ivrigt med varandra om ? " De stannade och såg bedrövade ut .
42024018	Den ene vid namn Kleopas svarade : " Är du den ende besökande i Jerusalem som inte vet vad som hänt där under dessa dagar ? "
42024019	Han frågade dem vad som hänt , och de svarade : " Detta med Jesus från Nasaret , som var en profet , mäktig i ord och handling inför Gud och allt folket ,
42024020	och hur våra överstepräster och rådsherrar överlämnade honom till att dömas till döden och korsfäste honom .
42024021	Men vi hoppades att han var den som skulle befria Israel . Och det är dessutom tre dagar sedan det här inträffade .
42024022	Därtill har också några kvinnor bland de våra gjort oss förbryllade . De gick vid gryningen till graven
42024023	men fann inte hans kropp . Och de kom och berättade att de i en syn hade sett änglar som sa att han lever .
42024024	Några av de våra gick till graven och fann att det var som kvinnorna hade sagt , men honom såg de inte . "
42024025	Han sa : " Ni är verkligen oförståndiga , och tröga till att tro på allt som profeterna har sagt .
42024026	Måste inte Kristus lida detta och gå in i sin härlighet ? "
42024027	Och han började med Mose och alla profeterna och utlade för dem vad som står om honom i alla Skrifterna .
42024028	De närmade sig byn dit de var på väg , och han tedde sig som tänkte han gå vidare .
42024029	Men enträget bad de honom : " Stanna hos oss , det blir snart kväll och dagen lider mot sitt slut . " Då gick han in och stannade hos dem .
42024030	Och när han låg till bords med dem tog han brödet , välsignade det , bröt det och gav åt dem .
42024031	Då öppnades deras ögon och de kände igen honom , men han försvann från dem .
42024032	De sa till varandra : " Brann inte våra hjärtan i oss när han talade med oss på vägen och öppnade Skrifterna för oss ? "
42024033	De bröt omedelbart upp och återvände till Jerusalem där de fann de elva och alla de andra församlade .
42024034	Och dessa sa : " Herren har verkligen uppstått och har visat sig för Simon . "
42024035	Och själva berättade de vad som hade hänt på vägen och hur Jesus blev igenkänd av dem när han bröt brödet .
42024036	Medan de talade om detta stod Jesus själv mitt ibland dem och sa : " Frid åt er . "
42024037	Men de blev helt skräckslagna och trodde att de såg en ande .
42024038	Han sa : " Varför blir ni skrämda , och varför fylls era hjärtan av tvivel ?
42024039	Se mina händer och mina fötter , det är jag själv . Ta på mig och se , en ande har ju inte kött och ben som ni ser att jag har . "
42024040	När han hade sagt detta visade han dem sina händer och sina fötter .
42024041	Men då de upprymda av glädje och förundran ännu inte kunde tro frågade han : " Har ni något att äta här ? "
42024042	Då gav de honom en bit stekt fisk ,
42024043	som han tog och åt inför dem .
42024044	Och han sa : " Dessa ord sa jag till er medan jag ännu var hos er : ' Allt måste uppfyllas som är skrivet om mig i Mose lag och hos profeterna och i psalmerna ' . "
42024045	Sedan öppnade han deras sinnen så att de förstod Skrifterna .
42024046	Och han sa : " Det står skrivet att Kristus ska lida och på tredje dagen uppstå från de döda ,
42024047	och att omvändelse till syndernas förlåtelse ska förkunnas i hans namn för alla folk , med början i Jerusalem .
42024048	Ni ska vittna om detta .
42024049	Och lyssna , jag ska sända er vad min Fader har lovat . Men ni ska stanna här i staden till dess ni har blivit iklädda kraft från höjden . "
42024050	Sedan förde Jesus dem ut till Betania . Och han lyfte sina händer och välsignade dem ,
42024051	och medan han välsignade dem skildes han ifrån dem och blev förd till himlen .
42024052	De tillbad honom och återvände överlyckliga till Jerusalem .
42024053	Och de var ständigt i templet och lovprisade Gud .
43001001	I begynnelsen var Ordet . Och Ordet var hos Gud , och Ordet var Gud .
43001002	Han var i begynnelsen hos Gud .
43001003	Allt blev skapat genom honom , och utan honom blev ingenting till av allt som är skapat .
43001004	I honom var liv , och livet var människornas ljus .
43001005	Ljuset lyser i mörkret , och mörkret har inte besegrat det .
43001006	Det kom en man sänd av Gud , hans namn var Johannes .
43001007	Han kom som ett vittne för att vittna om ljuset , för att alla skulle komma till tro genom honom .
43001008	Han var inte ljuset , men han kom för att vittna om ljuset .
43001009	Det sanna ljuset som lyser över varje människa kom nu till världen .
43001010	Han var i världen , och världen hade blivit skapad genom honom . Men världen kände honom inte .
43001011	Han kom till sitt eget , och hans eget folk tog inte emot honom .
43001012	Men åt alla som tog emot honom gav han rätt att bli Guds barn , åt dem som tror på hans namn .
43001013	De är födda av Gud , och inte genom naturlig födelse eller av kroppens begär eller av någon mans vilja .
43001014	Och Ordet blev människa och bodde ibland oss . Vi såg hans härlighet , en härlighet som den ende Sonen har av Fadern , och han var full av nåd och sanning .
43001015	Johannes vittnar om honom och ropar : " Det var om honom jag sa : ’ Han som kommer efter mig överträffar mig , för han var före mig ’ . "
43001016	Av hans fullhet har vi alla fått , överflöd av nåd .
43001017	För lagen gavs genom Mose , nåden och sanningen kom genom Jesus Kristus .
43001018	Ingen har någonsin sett Gud . Den ende Sonen , som själv är Gud och är vid Faderns sida , har gjort honom känd .
43001019	Detta var Johannes vittnesbörd när judarna hade sänt till honom präster och leviter från Jerusalem för att fråga honom vem han var .
43001020	Han bekände och förnekade inte , utan bekände : " Jag är inte Kristus . "
43001021	De frågade : " Vad är du då ? Är du Elia ? " Han sa : " Det är jag inte . " " Är du Profeten ? " Han svarade : " Nej . "
43001022	Då sa de : " Vem är du ? Vi behöver ge ett svar till dem som har sänt oss . Vad säger du om dig själv ? "
43001023	Han svarade : " Jag är en röst som ropar i öknen : Gör vägen rak för Herren ! som profeten Jesaja har sagt . "
43001024	Även några fariseer hade sänts ut ,
43001025	och de frågade honom : " Varför döper du , om du varken är Kristus eller Elia eller Profeten ? "
43001026	Johannes svarade : " Jag döper i vatten , men mitt ibland er står en som ni inte känner ,
43001027	han som kommer efter mig . Jag är inte värdig att knyta upp hans sandalremmar . "
43001028	Detta hände i Betania på andra sidan Jordanfloden , där Johannes döpte .
43001029	Nästa dag såg han Jesus komma , och han sa : " Där är Guds lamm , som tar bort världens synd .
43001030	Det var om honom jag sa : ’ Efter mig kommer en man som överträffar mig , för han var före mig . ’
43001031	Jag kände honom inte , men för att han skulle uppenbaras för Israel har jag kommit och döper i vatten . "
43001032	Och Johannes vittnade : " Jag såg Anden komma ner som en duva från himlen och bli kvar över honom .
43001033	Jag kände honom inte , men han som sände mig att döpa i vatten sa till mig : ' Den som du ser Anden komma ner och bli kvar över , han är den som döper i den helige Ande . '
43001034	Jag har sett och jag har vittnat om att han är Guds Son . "
43001035	Nästa dag stod Johannes där igen med två av sina lärjungar .
43001036	Han såg på Jesus där han kom gående och sa : " Där är Guds lamm . "
43001037	De båda lärjungarna hörde vad han sa och följde Jesus .
43001038	Då Jesus vände sig om och såg att de följde honom , frågade han dem vad de ville . De svarade : " Rabbi " - det betyder lärare - " var bor du ? "
43001039	Han sa : " Kom så får ni se . " De gick med honom och såg var han uppehöll sig och stannade hos honom den dagen . Det var vid sextontiden .
43001040	Andreas , Simon Petrus bror , var en av de två som hade hört Johannes tala och som hade följt Jesus .
43001041	Han fann först sin bror Simon och sa till honom : " Vi har funnit Messias " - det betyder Kristus .
43001042	Han förde honom till Jesus , som noga såg på honom och sa : " Du är Simon , Johannes son , du ska heta Kefas " - det betyder Petrus .
43001043	Nästa dag beslöt Jesus att gå till Galileen . Han fann då Filippos och sa till honom : " Följ mig . "
43001044	Filippos var från Betsaida , från samma stad som Andreas och Petrus .
43001045	Filippos fann Natanael och sa till honom : " Vi har funnit honom som Mose skrev om i lagen och som profeterna skrev om - Jesus , Josefs son , från Nasaret . "
43001046	Natanael sa : " Kan något gott komma från Nasaret ? " Filippos svarade : " Kom och se . "
43001047	När Jesus såg Natanael komma sa han om honom : " Se , en verklig israelit , en som är utan svek . "
43001048	Natanael frågade : " Hur kan du känna mig ? " Jesus svarade : " Jag såg dig där under fikonträdet innan Filippos kallade på dig . "
43001049	Natanael sa : " Rabbi , du är Guds Son , du är Israels kung . "
43001050	Jesus svarade honom : " Tror du för att jag sa att jag såg dig under fikonträdet ? Du ska få se större ting än detta . "
43001051	Sedan sa han till honom : " Det jag säger till er är verkligen sant : Ni ska få se himlen öppen och Guds änglar stiga upp och stiga ner över Människosonen . "
43002001	Tre dagar senare hölls ett bröllop i Kana i Galileen , och Jesu mor var där .
43002002	Även Jesus och hans lärjungar hade blivit bjudna till bröllopet .
43002003	När vinet tog slut sa Jesu mor till honom : " De har inget vin . "
43002004	Jesus svarade : " Kvinna , vad har jag med dig att göra ? Min stund har ännu inte kommit . "
43002005	Hans mor sa till tjänarna : " Gör vad han än säger till er . "
43002006	Nu stod där sex stenkrukor , avsedda för judarnas reningsritualer . De rymde omkring hundra liter var .
43002007	Jesus sa till tjänarna : " Fyll krukorna med vatten , " och de fyllde dem till brädden .
43002008	Sedan sa han : " Ös nu upp och bär in till värden . " Och de gjorde så .
43002009	Då värden smakade på vattnet som hade blivit vin - han visste inte varifrån det kom vilket däremot tjänarna som hade öst upp vattnet visste - kallade han på brudgummen
43002010	och sa : " Alla människor ställer först fram det goda vinet , och det sämre när gästerna börjar bli druckna . Du har sparat det goda vinet tills nu . "
43002011	Detta gjorde Jesus i Kana i Galileen som det första av sina tecken , och uppenbarade sin härlighet . Och hans lärjungar trodde på honom .
43002012	Sedan gick han ner till Kafarnaum med sin mor och sina bröder och sina lärjungar . Där stannade de några dagar .
43002013	Judarnas påsk närmade sig och Jesus gick upp till Jerusalem .
43002014	I templet fick han se dem som sålde oxar och får och duvor , och dem som satt där och växlade pengar .
43002015	Då gjorde han en piska av rep och drev ut alla ur templet med deras får och oxar . Han slog ut växlarnas pengar och välte deras bord ,
43002016	och till dem som sålde duvor sa han : " Ta bort det här ! Gör inte min Faders hus till en handelsplats . "
43002017	Hans lärjungar kom då ihåg att det står skrivet : Iver för ditt hus ska förtära mig .
43002018	Judarna frågade honom : " Vilket tecken kan du visa oss eftersom du gör så här ? "
43002019	Jesus svarade : " Riv ner detta tempel , och jag ska resa upp det på tre dagar . "
43002020	Judarna sa : " I fyrtiosex år har man byggt på detta tempel , och du tänker resa upp det på tre dagar ? "
43002021	Men Jesus talade om sin kropps tempel .
43002022	När han hade uppstått från de döda kom hans lärjungar ihåg att han hade sagt detta , och de trodde på Skriften och ordet som Jesus hade talat .
43002023	Medan Jesus var i Jerusalem under påskhögtiden var det många som trodde på hans namn när de såg de tecken han gjorde .
43002024	Men själv anförtrodde han sig inte åt dem , eftersom han kände alla
43002025	och inte behövde höra någon vittna om människan , för av sig själv visste han vad som fanns i människan .
43003001	Bland fariseerna fanns en man vid namn Nikodemos , en av judarnas rådsherrar .
43003002	Han kom till Jesus om natten och sa : " Rabbi , vi vet att du har kommit från Gud som lärare , för ingen kan göra sådana tecken som du om inte Gud är med honom . "
43003003	Jesus svarade : " Det jag säger till dig är verkligen sant : Den som inte blir född på nytt kan inte se Guds rike . "
43003004	Nikodemos sa : " Hur kan en människa födas när hon är gammal ? Kan någon komma in i moderlivet och födas en gång till ? "
43003005	Jesus svarade : " Det jag säger till dig är verkligen sant : Den som inte blir född av vatten och Ande kan inte komma in i Guds rike .
43003006	Det som är fött av köttet är kött , och det som är fött av Anden är ande .
43003007	Var inte förvånad över att jag sa att ni måste födas på nytt .
43003008	Vinden blåser vart den vill och du hör den blåsa , men du vet inte varifrån den kommer eller vart den far . Så är det med var och en som är född av Anden . "
43003009	Nikodemos frågade : " Hur kan det gå till ? "
43003010	Jesus svarade : " Du är Israels lärare och förstår inte det ?
43003011	Det jag säger till dig är verkligen sant : Vi talar om det vi vet , och vi vittnar om det vi har sett , men vårt vittnesbörd tar ni inte emot .
43003012	Om ni inte tror när jag talar till er om det jordiska , hur ska ni då kunna tro när jag talar till er om det himmelska ?
43003013	Och ingen har stigit upp till himlen utom han som kom ner från himlen - Människosonen .
43003014	Och liksom Mose lyfte upp ormen i öknen så måste Människosonen lyftas upp ,
43003015	för att var och en som tror ska ha evigt liv i honom .
43003016	För så här älskade Gud världen : Han gav sin ende Son , för att den som tror på honom inte ska gå förlorad utan ha evigt liv .
43003017	Gud sände nämligen inte sin Son till världen för att fördöma världen utan för att världen skulle frälsas genom honom .
43003018	Den som tror på honom är inte fördömd , men den som inte tror är redan fördömd , eftersom han inte har trott på Guds ende Sons namn .
43003019	Och detta är domen : ljuset kom till världen , men människorna älskade mörkret hellre än ljuset eftersom deras gärningar var onda .
43003020	För den som lever i ondska hatar ljuset och kommer inte till ljuset , för att hans gärningar inte ska avslöjas .
43003021	Men den som handlar efter sanningen kommer till ljuset , för att det ska bli uppenbart att hans gärningar är gjorda i Gud . "
43003022	Jesus och hans lärjungar begav sig därefter till Judeen där han stannade en tid med dem och döpte .
43003023	Även Johannes döpte , i Ainon nära Salim , för där fanns det gott om vatten , och folk kom dit och blev döpta .
43003024	Johannes hade nämligen ännu inte blivit kastad i fängelse .
43003025	Det uppstod nu en diskussion mellan några av Johannes lärjungar och en jude angående reningen .
43003026	De gick till Johannes och sa : " Rabbi , han som var med dig på andra sidan Jordanfloden och som du vittnade om , han döper och alla går till honom . "
43003027	Johannes svarade : " Ingen kan ta emot någonting om det inte ges honom från himlen .
43003028	Ni kan själva vittna om att jag sa : ' Jag är inte Kristus , men jag har blivit sänd framför honom . '
43003029	Bruden tillhör brudgummen . Brudgummens vän som står och lyssnar till honom gläder sig innerligt över brudgummens röst . Den glädjen är nu min helt och fullt .
43003030	Han måste bli större och jag mindre .
43003031	Han som kommer ovanifrån är över alla . Han som är från jorden tillhör jorden och talar jordiskt . Han som kommer från himlen är över alla .
43003032	Det han har sett och hört vittnar han om , men ingen tar emot hans vittnesbörd .
43003033	Den som har tagit emot hans vittnesbörd bekräftar därmed att Gud är sann .
43003034	För han som Gud har sänt talar Guds ord , för Gud ger Anden utan gräns .
43003035	Fadern älskar Sonen och har lagt allt i hans hand .
43003036	Den som tror på Sonen har evigt liv . Den som inte lyder Sonen ska inte se livet , utan Guds vrede blir kvar över honom . "
43004001	Jesus fick veta att fariseerna hade hört att han gjorde fler till lärjungar och döpte fler än Johannes . -
43004002	Fast det var inte Jesus själv utan hans lärjungar som döpte . -
43004003	Då lämnade han Judeen och återvände till Galileen .
43004004	Han måste då ta vägen genom Samarien
43004005	och kom till en samarisk stad som heter Sykar , nära den mark som Jakob hade gett åt sin son Josef .
43004006	Där fanns Jakobs brunn . Då Jesus var trött av vandringen satte han sig vid brunnen . Det var vid tolvtiden på dagen .
43004007	En samarisk kvinna kom för att hämta vatten . Jesus sa till henne : " Ge mig att dricka . "
43004008	Hans lärjungar hade nämligen gått in i staden för att köpa mat .
43004009	Den samariska kvinnan sa : " Hur kan du , som är jude , be mig som är en samarisk kvinna om något att dricka ? " - Judarna umgås inte med samarierna . -
43004010	Jesus svarade : " Om du kände till Guds gåva och vem det är som säger till dig : ' Ge mig att dricka , ' då skulle du ha bett honom , och han skulle ha gett dig levande vatten . "
43004011	Kvinnan sa : " Herre , du har inget öskärl och brunnen är djup . Varifrån skulle du få det levande vattnet ?
43004012	Du är väl inte förmer än vår fader Jakob som gav oss brunnen och själv drack ur den , liksom hans söner och hans boskap ? "
43004013	Jesus svarade : " Den som dricker av det här vattnet blir törstig igen ,
43004014	men den som dricker av det vatten jag ger honom ska aldrig i evighet törsta . Det vatten jag ger blir i honom en vattenkälla som flödar fram och ger evigt liv . "
43004015	Kvinnan sa : " Herre , ge mig det vattnet , så att jag inte behöver törsta eller komma hit och hämta vatten . "
43004016	Han sa : " Gå och hämta din man och kom hit . "
43004017	Kvinnan svarade : " Jag har ingen man . " Jesus sa : " Du har rätt när du säger att du inte har någon man ,
43004018	för fem män har du haft och den du har nu är inte din man . Det du sa är sant . "
43004019	Kvinnan sa : " Herre , jag ser att du är en profet .
43004020	Våra fäder har tillbett på detta berg , men ni säger att platsen där man ska tillbe finns i Jerusalem . "
43004021	Jesus svarade : " Kvinna , tro mig , det kommer en tid då det varken är på detta berg eller i Jerusalem som ni ska tillbe Fadern .
43004022	Ni vet inte vad ni tillber . Vi vet vad vi tillber , för frälsningen kommer från judarna .
43004023	Men den tid kommer och den är redan här , då sanna tillbedjare ska tillbe Fadern i ande och sanning . För det är sådana tillbedjare som Fadern söker .
43004024	Gud är Ande , och de som tillber honom måste tillbe i ande och sanning . "
43004025	Kvinnan sa : " Jag vet att Messias ska komma , ” - han som kallas Kristus - ” när han kommer ska han berätta allt för oss . "
43004026	Jesus svarade : " Det är jag , den som talar till dig . "
43004027	Just då kom hans lärjungar , som blev förvånade över att han talade med en kvinna . Men ingen frågade vad han ville henne eller varför han talade med henne .
43004028	Kvinnan lät sin kruka stå och gick in i staden och sa till folket :
43004029	" Kom så får ni se en man som har sagt mig allt vad jag har gjort . Kan han vara Kristus ? "
43004030	De gick ut ur staden och kom till honom .
43004031	Under tiden bad lärjungarna honom : " Rabbi , ät något . "
43004032	Men han sa : " Jag har mat att äta som ni inte känner till . "
43004033	Lärjungarna sa till varandra : " Kan någon ha kommit med mat till honom ? ”
43004034	Jesus sa : " Min mat är att göra hans vilja som har sänt mig och att fullborda hans verk .
43004035	Ni säger att det ännu är fyra månader kvar till skörden . Men jag säger er : öppna era ögon och se att fälten nu är redo för skörd .
43004036	Redan nu får den som skördar sin lön och samlar frukt till evigt liv , så att både den som sår och skördar kan glädjas tillsammans .
43004037	För det ordet är sant , att en sår och en annan skördar .
43004038	Jag har sänt er att skörda där ni inte har arbetat . Andra har arbetat , och ni har gått in i deras arbete . "
43004039	Många samarier från den staden kom till tro på Jesus genom kvinnans ord då hon vittnade : " Han har sagt mig allt vad jag har gjort . "
43004040	När samarierna kom till honom bad de honom stanna hos dem , och han stannade där två dagar .
43004041	Och många fler kom till tro på grund av hans ord .
43004042	De sa till kvinnan : " Nu är det inte längre utifrån dina ord som vi tror . Vi har själva hört honom och vet att han verkligen är världens Frälsare . "
43004043	Efter dessa två dagar begav sig Jesus till Galileen .
43004044	För han hade själv vittnat om att en profet inte har något anseende i sin hemtrakt .
43004045	När han nu kom till Galileen välkomnade galileerna honom eftersom de hade sett allt han hade gjort i Jerusalem under högtiden , för även de själva hade varit där .
43004046	Så kom han åter till Kana i Galileen där han hade gjort vattnet till vin . En kunglig ämbetsman hade en son som låg sjuk i Kafarnaum .
43004047	När han hörde att Jesus hade kommit från Judeen till Galileen , gick han till honom och bad honom komma ner och bota hans son som låg för döden .
43004048	Jesus sa till honom : " Om ni inte ser tecken och under , så tror ni inte . "
43004049	Ämbetsmannen sa : " Herre , kom ner innan mitt barn dör . "
43004050	Jesus svarade : " Gå , din son lever . " Mannen trodde på Jesu ord och gick .
43004051	Och redan under vägen möttes han av sina slavar som sa att hans son levde .
43004052	Han frågade vid vilken tid han började bli bättre . De svarade : " I går vid trettontiden lämnade febern honom . "
43004053	Då förstod fadern att det hade hänt just den tid då Jesus sa till honom : " Din son lever . " Och han kom till tro , likaså alla i hans hus .
43004054	Detta var det andra tecknet som Jesus gjorde efter att han hade kommit från Judeen till Galileen .
43005001	Sedan inföll en av judarnas högtider , och Jesus gick upp till Jerusalem .
43005002	Vid Fårporten i Jerusalem finns en pool som på hebreiska heter Betsata . Den har fem pelargångar ,
43005003	och i dem låg många sjuka , blinda , halta och lama .
43005005	Där fanns en man som hade varit sjuk i trettioåtta år .
43005006	Då Jesus såg honom ligga där och visste att mannen hade varit sjuk mycket länge , så frågade han : " Vill du bli frisk ? "
43005007	Den sjuke svarade : " Herre , jag har ingen som hjälper mig ner i poolen när vattnet kommer i rörelse , och försöker jag själv så hinner någon annan ner före mig . "
43005008	Jesus sa : " Res dig upp , ta din bädd och gå . "
43005009	Mannen blev omedelbart frisk och tog sin bädd och gick . Men det var sabbat den dagen ,
43005010	och judarna sa till mannen som hade blivit botad : " Det är sabbat , och det är inte tillåtet för dig att bära din bädd . "
43005011	Han svarade : " Den som gjorde mig frisk sa åt mig att ta min bädd och gå . "
43005012	De frågade : " Vem var det som sa åt dig att du skulle ta din bädd och gå ? "
43005013	Men han som hade blivit botad visste inte vem det var , för Jesus hade dragit sig undan eftersom det var mycket folk på platsen .
43005014	Senare mötte Jesus honom på tempelplatsen och sa till honom : " Du har nu blivit frisk . Synda inte mer så att inte något värre drabbar dig . "
43005015	Mannen gick då till judarna och sa att det var Jesus som hade gjort honom frisk .
43005016	Och därför började judarna förfölja Jesus , eftersom han gjorde sådant på en sabbat .
43005017	Men Jesus sa till dem : " Min Fader verkar ännu i denna stund . Även jag verkar . "
43005018	Av den orsaken blev judarna ännu ivrigare att döda honom , eftersom han inte bara bröt sabbaten utan också kallade Gud sin Fader och därmed gjorde sig jämlik Gud .
43005019	Jesus sa till dem : " Det jag säger till er är verkligen sant : Sonen kan inte göra något av sig själv , utan endast det han ser Fadern göra , för vad Fadern gör , detsamma gör Sonen .
43005020	Fadern älskar Sonen och visar honom allt vad han själv gör , och större gärningar än dessa ska han visa honom , så att ni kommer att förundras .
43005021	För liksom Fadern uppväcker de döda och ger dem liv , så ger också Sonen liv åt vilka han vill .
43005022	Fadern dömer inte heller någon , utan har överlämnat hela domen åt Sonen ,
43005023	för att alla ska ära Sonen liksom de ärar Fadern . Den som inte ärar Sonen ärar inte heller Fadern som har sänt honom .
43005024	Det jag säger till er är verkligen sant : Den som lyssnar till mitt ord och tror på honom som har sänt mig har evigt liv och kommer inte att bli fördömd utan har passerat från döden till livet .
43005025	Det jag säger till er är verkligen sant : Den stund kommer och är redan här , när de döda ska höra Guds Sons röst , och de som hör den ska leva .
43005026	För liksom Fadern har liv i sig själv , så har han gett åt Sonen att ha liv i sig själv .
43005027	Och han har gett honom makt att hålla dom , eftersom han är Människoson .
43005028	Förvåna er inte över detta , för den timme kommer då alla som är i gravarna ska höra hans röst
43005029	och gå ut ur dem . De som har gjort gott ska uppstå till liv och de som har levt i ondska ska uppstå till fördömelse .
43005030	Jag kan inte göra något av mig själv . Jag dömer efter det jag hör , och min dom är rättvis , för jag söker inte min egen vilja utan hans vilja som har sänt mig .
43005031	Om jag själv vittnar om mig är mitt vittnesbörd inte sant .
43005032	Det är en annan som vittnar om mig , och jag vet att hans vittnesbörd om mig är sant .
43005033	Ni har sänt bud till Johannes och han har vittnat för sanningen .
43005034	Men jag tar inte emot vittnesbördet från någon människa , utan jag säger detta för att ni ska bli frälsta .
43005035	Han var den brinnande och skinande lyktan , men bara en kort tid ville ni glädja er i hans ljus .
43005036	Men jag har ett tyngre vittnesbörd än Johannes . För de gärningar som Fadern har gett mig att fullborda , de gärningar jag utför , vittnar om att Fadern har sänt mig .
43005037	Och Fadern som har sänt mig har själv vittnat om mig . Ni har aldrig hört hans röst eller sett hans gestalt ,
43005038	och hans ord behåller ni inte i er , för ni tror inte på honom som han har sänt .
43005039	Studera Skrifterna , eftersom ni menar att ni i dem har evigt liv . De vittnar om mig .
43005040	Men ni vill inte komma till mig för att få liv .
43005041	Jag tar inte emot ära av människor .
43005042	Men jag känner er , ni har inte Guds kärlek i er .
43005043	Jag har kommit i min Faders namn , och ni tar inte emot mig . Om någon kommer i sitt eget namn , då tar ni emot honom .
43005044	Hur ska ni kunna tro när ni tar emot ära från varandra och inte söker äran från den ende Guden ?
43005045	Tro inte att jag ska anklaga er inför Fadern . Den som anklagar er är Mose , som ni har satt ert hopp till .
43005046	För om ni trodde Mose skulle ni tro på mig , eftersom det var om mig han skrev .
43005047	Men tror ni inte hans skrifter , hur ska ni då kunna tro mina ord ? "
43006001	Efter en tid begav sig Jesus över till andra sidan av Galileiska sjön , även kallad Tiberiassjön .
43006002	Mycket folk följde honom , därför att de såg de tecken han gjorde med de sjuka .
43006003	Men Jesus gick upp på berget och satte sig där med sina lärjungar .
43006004	Påsken , judarnas högtid , var nära .
43006005	När Jesus lyfte blicken och såg att mycket folk var på väg mot honom sa han till Filippos : " Var ska vi köpa bröd så att dessa får något att äta ? "
43006006	Det sa han för att pröva honom , för själv visste han vad han skulle göra .
43006007	Filippos svarade : " Bröd för tvåhundra dagslöner skulle inte räcka för att alla ska få en bit var . "
43006008	En av hans lärjungar , Andreas , Simon Petrus bror , sa till honom :
43006009	" Här är en pojke som har fem kornbröd och två fiskar . Men hur skulle det räcka till så många ? "
43006010	Jesus sa : " Låt folket slå sig ner . " Det var gott om gräs på det stället . Och männen slog sig ner , det var omkring fem tusen .
43006011	Jesus tog bröden , bad tackbönen och delade ut till dem som låg där , likaså av fiskarna så mycket de ville ha .
43006012	När de var mätta sa han till sina lärjungar : " Samla ihop de bitar som har blivit över så att inget går till spillo . "
43006013	De samlade ihop dem och fyllde tolv korgar med de bitar som hade blivit över av de fem kornbröden när de ätit .
43006014	När folket såg vilket tecken han hade gjort sa de : " Detta måste vara Profeten som skulle komma till världen . "
43006015	Då Jesus förstod att de tänkte tvinga honom med sig för att göra honom till kung , drog han sig åter upp till berget , helt ensam .
43006016	När kvällen kom gick hans lärjungar ner till sjön
43006017	och steg i en båt för att fara över sjön till Kafarnaum . Det var redan mörkt och Jesus hade ännu inte kommit till dem .
43006018	Det blåste hårt och sjön började gå hög .
43006019	När de hade rott en halvmil fick de se Jesus komma gående på sjön och närma sig båten , och de blev mycket rädda .
43006020	Men han sa till dem : " Det är jag . Var inte rädda . "
43006021	De skulle just ta upp honom i båten , men då var den redan framme vid den plats dit de var på väg .
43006022	Nästa dag såg folket som var kvar på andra sidan sjön att det bara hade varit en båt där och att Jesus inte hade stigit i den och följt med sina lärjungar , utan att de hade gett sig av ensamma .
43006023	Andra båtar kom från Tiberias och lade till nära platsen där de hade ätit brödet efter att Herren hade bett tackbönen .
43006024	När folket såg att varken Jesus eller hans lärjungar var där , steg de i båtarna och for till Kafarnaum och sökte efter Jesus .
43006025	De fann honom på andra sidan sjön och frågade honom : " Rabbi , när kom du hit ? "
43006026	Jesus svarade dem : " Det jag säger till er är verkligen sant : Ni söker mig inte därför att ni har sett tecken , utan därför att ni åt av bröden och blev mätta .
43006027	Arbeta inte för den mat som är förgänglig utan för den mat som varar och ger evigt liv och som Människosonen ska ge er . För på honom har Fadern satt sitt sigill - Gud . "
43006028	De frågade honom : " Vad ska vi göra för att utföra Guds gärningar ? "
43006029	Jesus svarade : " Detta är Guds gärning , att ni tror på honom som han har sänt . "
43006030	De sa : " Vilket tecken tänker du göra , så att vi kan se det och tro på dig ? Vad tänker du utföra ?
43006031	Våra fäder åt manna i öknen , så som det står skrivet : Han gav dem bröd från himlen att äta . "
43006032	Då sa Jesus till dem : " Det jag säger till er är verkligen sant : Det var inte Mose som gav er brödet från himlen , men min Fader ger er det sanna brödet från himlen .
43006033	För Guds bröd är det bröd som kommer ner från himlen och ger världen liv . "
43006034	De sa : " Herre , ge oss alltid det brödet . "
43006035	Jesus svarade : " Jag är livets bröd . Den som kommer till mig ska inte hungra , och den som tror på mig ska aldrig törsta .
43006036	Men jag har sagt er att ni har sett mig och tror ändå inte .
43006037	Alla som Fadern ger mig kommer till mig , och den som kommer till mig ska jag verkligen inte avvisa .
43006038	För jag har kommit ner från himlen , inte för att göra min vilja utan hans vilja som har sänt mig .
43006039	Och detta är hans vilja som har sänt mig , att jag inte ska förlora något av allt det han har gett mig , utan låta det uppstå på den yttersta dagen .
43006040	För detta är min Faders vilja , att var och en som ser Sonen och tror på honom ska ha evigt liv , och jag ska låta honom uppstå på den yttersta dagen . "
43006041	Judarna var irriterade över att han hade sagt : " Jag är brödet som kom ner från himlen . "
43006042	Och de sa : " Är inte detta Jesus , Josefs son , vars far och mor vi känner ? Hur kan han då säga att han har kommit ner från himlen ? "
43006043	Jesus svarade : " Ni ska inte vara irriterade .
43006044	Ingen kan komma till mig om inte Fadern som har sänt mig drar honom , och jag ska låta honom uppstå på den yttersta dagen .
43006045	Det står skrivet hos profeterna : De ska alla bli undervisade av Gud . Var och en som har hört och lärt av Fadern kommer till mig .
43006046	Ingen har sett Fadern , utom han som är från Gud , han har sett Fadern .
43006047	Det jag säger till er är verkligen sant : Den som tror har evigt liv .
43006048	Jag är livets bröd .
43006049	Era fäder åt mannat i öknen , och de dog .
43006050	Men detta är brödet som kommer ner från himlen , för att den som äter av det inte ska dö .
43006051	Jag är det levande brödet som kom ner från himlen . Den som äter av det brödet ska leva i evighet . Och brödet jag ger är mitt kött , för att världen ska leva . "
43006052	Judarna kom då i vild diskussion med varandra och sa : " Hur kan han ge oss sitt kött att äta ? "
43006053	Jesus sa till dem : " Det jag säger till er är verkligen sant : Om ni inte äter Människosonens kött och dricker hans blod , har ni inte liv i er .
43006054	Den som äter mitt kött och dricker mitt blod har evigt liv , och jag ska låta honom uppstå på den yttersta dagen .
43006055	För mitt kött är verklig mat och mitt blod är verklig dryck .
43006056	Den som äter mitt kött och dricker mitt blod förblir i mig och jag i honom .
43006057	Liksom den levande Fadern har sänt mig , och jag lever genom Fadern , så ska även den som äter mig leva genom mig .
43006058	Detta är brödet som kom ner från himlen , inte alls likt det bröd fäderna åt och sedan dog . Den som äter detta bröd ska leva i evighet . "
43006059	Detta sa Jesus när han undervisade i en synagoga i Kafarnaum .
43006060	Många av hans lärjungar som hörde det sa : " Det är outhärdliga ord , vem kan lyssna på sådant ? "
43006061	Jesus förstod inom sig att hans lärjungar var irriterade över detta och sa till dem : " Tar ni anstöt av det här ?
43006062	Hur blir det då om ni får se Människosonen stiga upp dit där han redan var ?
43006063	Det är Anden som ger liv , det mänskliga uträttar ingenting . De ord som jag har talat till er är Ande och liv .
43006064	Men det är några bland er som inte tror . " - Jesus visste från början vilka som inte trodde och vem det var som skulle förråda honom . -
43006065	Han fortsatte : " Därför sa jag till er att ingen kan komma till mig om det inte ges honom av Fadern . "
43006066	Efter detta drog sig många av hans lärjungar tillbaka och följde honom inte mer .
43006067	Jesus sa då till de tolv : " Vill ni också ge er i väg ? "
43006068	Simon Petrus svarade : " Herre , till vem skulle vi gå ? Du har det eviga livets ord ,
43006069	och vi tror och vi vet att du är Guds Helige . "
43006070	Jesus svarade : " Valde jag inte ut er tolv ? Och en av er är en djävul . "
43006071	Han talade om Judas , Simon Iskariots son , för det var han som skulle förråda honom , och han var en av de tolv .
43007001	Sedan vandrade Jesus omkring i Galileen . Han ville inte uppehålla sig i Judeen eftersom judarna hade för avsikt att döda honom .
43007002	Judarnas lövhyddefest stod för dörren .
43007003	Hans bröder sa då till honom : " Du borde ge dig av och gå till Judeen så att även dina lärjungar får se de gärningar som du gör .
43007004	Ingen som vill bli känd gör något i det dolda . Om du gör sådana gärningar , visa upp dig för världen . "
43007005	Inte ens hans bröder trodde nämligen på honom .
43007006	Jesus sa till dem : " Min tid har ännu inte kommit , men för er är det alltid rätt tid .
43007007	Världen kan inte hata er , men den hatar mig eftersom jag vittnar om att dess gärningar är onda .
43007008	Gå ni upp till högtiden . Jag går inte upp till den här högtiden , eftersom min tid ännu inte har kommit . "
43007009	Detta sa han , och blev kvar i Galileen .
43007010	Men när hans bröder hade gått upp till högtiden gick även Jesus dit , inte öppet utan liksom i hemlighet .
43007011	Judarna sökte efter honom under högtiden och undrade var han fanns .
43007012	Och det viskades mycket om honom bland folket . Några sa : " Han är god . " Andra sa : " Nej , han vilseleder folket . "
43007013	Men ingen talade öppet om honom av rädsla för judarna .
43007014	Halvvägs in i högtiden gick Jesus upp till tempelplatsen och började undervisa .
43007015	Judarna blev förvånade och sa : " Hur kan han förstå Skrifterna , han som inte har studerat ? "
43007016	Jesus svarade : " Min lära är inte min , utan hans som har sänt mig .
43007017	Om någon vill göra Guds vilja ska han förstå om läran är från Gud eller om jag talar av mig själv .
43007018	Den som talar av sig själv söker sin egen ära . Men den som söker hans ära som har sänt honom är sann , och ingen orättfärdighet finns i honom .
43007019	Har inte Mose gett er lagen ? Ändå håller ingen av er lagen . Varför vill ni döda mig ? "
43007020	Folket svarade : " Du har en demon i dig . Vem vill döda dig ? "
43007021	Jesus sa : " Jag gjorde en gärning , och alla blev ni häpna .
43007022	Mose gav er omskärelsen - som inte är från Mose utan från fäderna - och ni omskär en människa på en sabbat .
43007023	Så om en människa tar emot omskärelsen på sabbaten för att Mose lag inte ska brytas , hur kan ni då förargas på mig för att jag gjorde en människa helt frisk på en sabbat ?
43007024	Döm inte efter skenet , utan fäll en rättvis dom . "
43007025	Då sa några av invånarna i Jerusalem : " Är inte detta mannen som de vill döda ?
43007026	Titta , här talar han öppet och de säger ingenting till honom ! Har rådsherrarna kanske insett att han verkligen är Kristus ?
43007027	Ändå vet vi varifrån den här mannen kommer , men när Kristus kommer vet ingen varifrån han är . "
43007028	Då höjde Jesus rösten där han undervisade på tempelplatsen : " Ni vet vem jag är och varifrån jag kommer ? Men jag har inte kommit av mig själv . Den som har sänt mig är trovärdig , och ni känner inte honom .
43007029	Jag känner honom , för jag är från honom och han har sänt mig . "
43007030	Då ville de gripa honom , men ingen bar hand på honom för hans timme hade ännu inte kommit .
43007031	Bland folket kom många till tro på honom , och de sa : " När Kristus kommer , ska väl han göra fler tecken än denne man har gjort ? "
43007032	Fariseerna fick höra att det pratades så om honom bland folket . Då sände översteprästerna och fariseerna ut tempelvakter för att gripa honom .
43007033	Därför sa Jesus : " Jag är hos er ännu en kort tid innan jag går till honom som har sänt mig .
43007034	Ni kommer att söka efter mig men inte finna mig . Och där jag är , dit kan ni inte komma . "
43007035	Judarna sa till varandra : " Vart tänker han ta vägen eftersom vi inte ska finna honom ? Tänker han bege sig till dem som bor kringspridda bland hednafolken och undervisa dem ?
43007036	Vad betyder det när han säger : ' Ni kommer att söka efter mig men inte finna mig . Och där jag är , dit kan ni inte komma ' ? "
43007037	På den sista och mest betydelsefulla dagen i högtiden ställde sig Jesus och ropade : " Om någon törstar , så kom till mig och drick !
43007038	Den som tror på mig , ur hans innersta ska flyta strömmar av levande vatten , som Skriften säger . "
43007039	Detta sa han om Anden , vilken de som trodde på honom skulle få . För Anden hade ännu inte blivit given , eftersom Jesus ännu inte hade blivit förhärligad .
43007040	Några ur folkskaran som hörde hans ord sa : " Han måste vara Profeten . "
43007041	Andra sa : " Han är Kristus , " men andra sa : " Inte kommer väl Kristus från Galileen ?
43007042	Säger inte Skriften att Kristus ska komma av Davids ätt , och från byn Betlehem där David bodde ? "
43007043	Så blev folket splittrat på grund av honom .
43007044	Några ville gripa honom , men ingen lade hand på honom .
43007045	Tempelvakterna kom tillbaka till översteprästerna och fariseerna , som frågade dem : " Varför tog ni inte hit honom ? "
43007046	De svarade : " Aldrig har någon människa talat som han . "
43007047	Då sa fariseerna : " Har ni också blivit vilseledda ?
43007048	Finns det någon i Högsta rådet eller bland fariseerna som har trott på honom ?
43007049	Men den här hopen som inte känner lagen är under förbannelse ! "
43007050	Då sa Nikodemos , han som tidigare hade kommit till Jesus och som var en av dem :
43007051	" Vår lag dömer väl ingen utan att man först hör honom och tar reda på vad han har gjort ? "
43007052	De svarade : " Är kanske även du från Galileen ? Undersök , så ska du finna att ingen profet kommer från Galileen . "
43008001	och Jesus gick till Olivberget .
43008002	Tidigt på morgonen kom han åter till tempelplatsen . Allt folket samlades kring honom och han satte sig ner och undervisade dem .
43008003	De skriftlärda och fariseerna förde till honom en kvinna som hade ertappats i äktenskapsbrott . De ställde henne i mitten
43008004	och sa till Jesus : " Lärare , den här kvinnan greps på bar gärning när hon begick äktenskapsbrott .
43008005	I lagen har Mose befallt oss att stena sådana kvinnor . Vad säger då du ? "
43008006	Detta sa de för att sätta honom på prov och få något att anklaga honom för . Men Jesus böjde sig ner och skrev med fingret på marken .
43008007	Då de fortsatte att fråga honom reste han sig och sa : " Den av er som är syndfri ska kasta första stenen på henne . "
43008008	Och han böjde sig ner igen och skrev på marken .
43008009	När de hörde detta gick de därifrån en efter en , de äldste först . Han blev ensam kvar med kvinnan framför sig .
43008010	Jesus reste sig upp och sa till henne : " Kvinna , var är de ? Har ingen fördömt dig ? "
43008011	Hon svarade : " Ingen , Herre . " Då sa Jesus : " Inte heller jag fördömer dig . Gå , och synda inte mer . " ] - - - - - - -
43008012	Jesus talade åter till dem och sa : " Jag är världens ljus . Den som följer mig ska inte vandra i mörkret utan ha livets ljus . "
43008013	Fariseerna sa till honom : " Du vittnar om dig själv , ditt vittnesbörd är inte giltigt . "
43008014	Jesus svarade : " Även om jag vittnar om mig själv är mitt vittnesbörd giltigt , för jag vet varifrån jag har kommit och vart jag går . Men ni vet inte varifrån jag kommer eller vart jag går .
43008015	Ni dömer på människors sätt . Jag dömer ingen .
43008016	Och även om jag dömer är min dom sann , för jag är inte ensam , utan med mig är Fadern som har sänt mig .
43008017	Också i er egen lag står skrivet att två människors vittnesbörd är giltigt .
43008018	Jag är den som vittnar om mig själv , och Fadern som har sänt mig vittnar om mig . "
43008019	Då frågade de : " Var är din fader ? " Jesus svarade : " Ni känner varken mig eller min Fader . Om ni kände mig skulle ni även känna min Fader . "
43008020	Dessa ord talade han vid skattkammaren då han undervisade på tempelplatsen . Men ingen grep honom , för hans timme hade ännu inte kommit .
43008021	Åter sa Jesus till dem : " Jag går bort , och ni ska söka efter mig , men ni ska dö i er synd . Dit jag går kan ni inte komma . "
43008022	Då sa judarna : " Tänker han ta livet av sig , eftersom han säger att vi inte kan komma dit han går ? "
43008023	Han sa till dem : " Ni är nerifrån , jag är ovanifrån . Ni är av den här världen , jag är inte av den här världen .
43008024	Därför sa jag att ni ska dö i era synder , för om ni inte tror att Jag Är , ska ni dö i era synder . "
43008025	De frågade : " Vem är du då ? " Jesus svarade : " Det som jag från början har sagt er .
43008026	Jag har mycket att säga om er och döma er för . Men han som har sänt mig är trovärdig , och det jag har hört av honom förkunnar jag för världen . "
43008027	De förstod inte att han talade till dem om Fadern .
43008028	Då sa Jesus till dem : " När ni har lyft upp Människosonen ska ni förstå att Jag Är , och att jag inte gör något av mig själv utan talar vad Fadern har lärt mig .
43008029	Och han som har sänt mig är med mig . Han har inte lämnat mig ensam , för jag gör alltid det som är välbehagligt för honom . "
43008030	När han sa detta kom många till tro på honom .
43008031	Jesus sa till de judar som kommit till tro på honom : " Om ni förblir i mitt ord är ni verkligen mina lärjungar ,
43008032	och ni ska förstå sanningen , och sanningen ska befria er . "
43008033	De svarade honom : " Vi är ättlingar till Abraham och har aldrig varit slavar under någon . Så hur kan du säga att vi ska bli fria ? "
43008034	Jesus svarade : " Det jag säger till er är verkligen sant : Den som lever i synd är syndens slav .
43008035	Slaven blir inte kvar i huset för alltid , men sonen blir där för alltid .
43008036	Om nu Sonen befriar er blir ni verkligen fria .
43008037	Jag vet att ni är ättlingar till Abraham , men ni vill döda mig därför att mitt ord inte får ingång i er .
43008038	Jag talar vad jag har sett hos Fadern . Och ni gör vad ni har hört av er fader . "
43008039	De svarade : " Abraham är vår fader . " Jesus sa : " Om ni är Abrahams barn skulle ni göra Abrahams gärningar .
43008040	Men nu vill ni döda mig , en man som har sagt er sanningen som jag har hört från Gud . Så gjorde inte Abraham .
43008041	Ni gör er faders gärningar . " De svarade : " Vi är inga otuktsbarn . Vi har bara en fader , Gud . "
43008042	Jesus sa : " Om Gud var er Fader skulle ni älska mig , för jag har utgått från Gud och kommer från honom . Jag har inte kommit av mig själv , utan han har sänt mig .
43008043	Varför begriper ni inte vad jag säger ? Därför att ni inte förmår lyssna till mitt ord .
43008044	Ni har djävulen till fader , och ni vill göra vad er fader har begär till . Han har varit en mördare från begynnelsen och har inget med sanningen att göra eftersom sanning inte finns i honom . När han ljuger talar han från sitt innersta , för han är en lögnare och lögnens fader .
43008045	Men jag talar sanningen , därför tror ni mig inte .
43008046	Kan någon av er överbevisa mig om synd ? Om jag talar sanning , varför tror ni mig inte ?
43008047	Den som är av Gud lyssnar till Guds ord . Men ni lyssnar inte , eftersom ni inte är av Gud . "
43008048	Judarna svarade : " Har vi inte rätt när vi säger att du är en samarier och har en demon i dig ? "
43008049	Jesus svarade : " Jag har ingen demon i mig , utan jag ärar min Fader , men ni vanärar mig .
43008050	Jag söker inte min egen ära , men det finns en som söker den och som dömer .
43008051	Det jag säger till er är verkligen sant : Den som håller mitt ord ska aldrig i evighet se döden . "
43008052	Judarna sa : " Nu vet vi att du har en demon i dig . Abraham dog och likaså profeterna , men du säger : ' Den som håller mitt ord ska aldrig i evighet smaka döden . '
43008053	Skulle du vara större än vår fader Abraham , som dog ? Även profeterna dog . Vem tror du att du är ? "
43008054	Jesus svarade : " Om jag ärar mig själv är min ära ingenting värd . Det är min Fader som ärar mig , om vilken ni säger : ' Han är vår Gud . '
43008055	Ni känner honom inte , men jag känner honom . Om jag säger att jag inte känner honom skulle jag bli en lögnare som ni . Men jag känner honom och håller hans ord .
43008056	Er fader Abraham jublade över att få se min dag . Han såg den och blev glad . "
43008057	Judarna sa : " Du är inte femtio år än , och du har sett Abraham ? "
43008058	Jesus svarade : " Det jag säger till er är verkligen sant : Jag Är , innan Abraham blev till . "
43008059	Då tog de upp stenar för att kasta på honom , men Jesus försvann , och lämnade tempelplatsen .
43009001	När Jesus kom gående fick han se en man som var blind från födseln .
43009002	Hans lärjungar frågade : " Rabbi , vem har syndat , han själv eller hans föräldrar , eftersom han föddes blind ? "
43009003	Jesus svarade : " Varken han eller hans föräldrar har syndat . Detta inträffade för att Guds gärningar skulle uppenbaras på honom .
43009004	Så länge det är dag måste vi göra hans gärningar som har sänt mig . Det kommer en natt då ingen kan arbeta .
43009005	Så länge jag är i världen är jag världens ljus . "
43009006	Efter de orden spottade han på marken och gjorde en deg av saliven och strök den på den blindes ögon
43009007	och sa : " Gå och tvätta dig i poolen Siloam . " - Siloam betyder utsänd . - Då gick han dit och tvättade sig och kom tillbaka seende .
43009008	Hans grannar och de som förut hade sett honom tigga sa : " Är det inte han som satt och tiggde ? "
43009009	Några sa : " Det är han , " andra sa : " Nej , men han är lik honom . " Själv sa han : " Det är jag . "
43009010	De frågade : " Hur öppnades dina ögon ? "
43009011	Han svarade : " Den man som heter Jesus gjorde en deg och smorde mina ögon och sa åt mig att gå till Siloam och tvätta mig . Jag gick dit och tvättade mig , och jag fick min syn . "
43009012	De frågade : " Var är han ? " Han svarade : " Det vet jag inte . "
43009013	De förde mannen som hade varit blind till fariseerna .
43009014	Det var sabbat den dag Jesus hade gjort degen och öppnat hans ögon .
43009015	Då frågade även fariseerna honom hur han hade fått sin syn . Han svarade : " Han lade en deg på mina ögon , jag tvättade mig , och nu ser jag . "
43009016	Några fariseer sa : " Den mannen är inte från Gud , för han håller inte sabbaten . " Andra sa : " Hur kan en syndig människa göra sådana tecken ? " De var oeniga
43009017	och frågade därför igen den som hade varit blind : " Vad säger du om honom , för det var ju dina ögon han öppnade ? " Han svarade : " Han är en profet . "
43009018	Men judarna trodde inte att han hade varit blind och fått sin syn förrän de hade kallat på hans föräldrar
43009019	och frågat dem : " Är det här er son som ni säger var född blind ? Så hur kan han då se nu ? "
43009020	Hans föräldrar svarade : " Vi vet att det här är vår son och att han föddes blind .
43009021	Men hur han nu kan se vet vi inte , och inte heller vet vi vem som öppnat hans ögon . Fråga honom själv , han är gammal nog och kan svara för sig . "
43009022	Föräldrarna svarade så av rädsla för judarna eftersom judarna redan hade kommit överens om att den som bekände Jesus som Kristus skulle uteslutas ur synagogan .
43009023	Det var därför hans föräldrar sa : " Han är gammal nog , fråga honom själv . "
43009024	För andra gången kallade de till sig mannen som hade varit blind och sa till honom : " Ge Gud äran . Vi vet att den mannen är en syndare . "
43009025	Han svarade : " Om han är en syndare vet jag inte . Men en sak vet jag , jag var blind , men nu kan jag se . "
43009026	De frågade honom : " Vad gjorde han med dig ? Hur öppnade han dina ögon ? "
43009027	Han svarade : " Jag har redan talat om det , men ni lyssnar inte . Varför vill ni höra det igen ? Vill ni också bli hans lärjungar ? "
43009028	De skällde ut honom och sa : " Du är hans lärjunge , men vi är Moses lärjungar .
43009029	Vi vet att Gud har talat till Mose , men var den här mannen kommer ifrån vet vi inte . "
43009030	Han svarade : " Ja , det är märkligt , ni vet inte varifrån han kommer , och ändå har han öppnat mina ögon .
43009031	Vi vet att Gud inte lyssnar till syndare , men om någon är gudfruktig och gör hans vilja , då lyssnar han till honom .
43009032	Aldrig någonsin har man hört att någon har öppnat ögonen på en som var född blind .
43009033	Om inte denne man var från Gud kunde han ingenting göra . "
43009034	De svarade : " Du är född i synd fullständigt , och du undervisar oss ! " Och de kastade ut honom .
43009035	Jesus fick höra att de hade kastat ut honom , och när Jesus fann honom sa han : " Tror du på Människosonen ? "
43009036	Han svarade : " Herre , säg vem han är , så att jag kan tro på honom ? "
43009037	Jesus sa : " Du har sett honom , det är han som talar med dig . "
43009038	Han sa : " Herre , jag tror . " Och han tillbad honom .
43009039	Jesus sa : " Till dom har jag kommit till denna världen , för att de som inte ser ska se och för att de som ser ska bli blinda . "
43009040	Några fariseer som var med honom hörde detta och sa till honom : " Skulle vi också vara blinda ? "
43009041	Jesus sa : " Om ni var blinda skulle ni vara utan synd . Men nu säger ni att ni ser . Er synd står kvar .
43010001	Det jag säger till er är verkligen sant : Den som inte går in i fårfållan genom grinden utan tar sig in på något annat ställe är en tjuv och en förbrytare .
43010002	Men han som går in genom grinden är fårens herde .
43010003	För honom öppnar grindvakten och fåren lyssnar till hans röst , och han kallar på sina får vid deras namn och för dem ut .
43010004	När han har fört ut alla sina egna går han före dem , och fåren följer honom därför att de känner igen hans röst .
43010005	Men en främling följer de inte , utan flyr från honom eftersom de inte känner igen främlingars röst . "
43010006	Detta bildspråk använde Jesus när han talade till dem , men de förstod inte vad han menade .
43010007	Åter sa Jesus till dem : " Det jag säger till er är verkligen sant : Jag är grinden till fåren .
43010008	Alla som har kommit före mig är tjuvar och förbrytare , men fåren lyssnade inte till dem .
43010009	Jag är grinden . Den som går in genom mig ska bli frälst , och han ska gå in och gå ut och finna bete .
43010010	Tjuven kommer bara för att stjäla och slakta och förstöra . Jag har kommit för att de ska ha liv , och det i överflöd .
43010011	Jag är den gode herden . Den gode herden ger sitt liv för fåren .
43010012	Den lejde - som varken är herde eller fårens ägare - överger fåren och flyr när han ser vargen komma , och vargen attackerar dem och skingrar hjorden .
43010013	Han är ju lejd och bryr sig inte om fåren .
43010014	Jag är den gode herden , och jag känner mina får , och mina får känner mig ,
43010015	liksom Fadern känner mig och jag känner Fadern . Och jag ger mitt liv för fåren .
43010016	Jag har också andra får som inte hör till den här fållan . Även dem måste jag leda , och de kommer att lyssna till min röst . Så ska de bli en hjord med en herde .
43010017	Fadern älskar mig eftersom jag ger mitt liv för att sedan återta det .
43010018	Ingen tar det ifrån mig , utan jag ger det för att jag vill det . Jag har makt att ge det , och jag har makt att återta det . Detta har min Fader bestämt om mig . "
43010019	Dessa ord orsakade ännu en splittring bland judarna .
43010020	Många av dem sa : " Han har en demon i sig och är galen . Varför lyssnar ni på honom ? "
43010021	Andra sa : " Så talar inte den som har en demon i sig . Skulle en demon kunna öppna ögonen på blinda ? "
43010022	Nu inföll tempelinvigningens högtid i Jerusalem . Det var vinter ,
43010023	och Jesus gick omkring i Salomos pelarhall i templet .
43010024	Då samlades judarna omkring honom och sa : " Hur länge ska du hålla oss i ovisshet ? Om du är Kristus , så tala klarspråk till oss . "
43010025	Jesus svarade dem : " Jag har sagt det till er , men ni tror det inte . Gärningarna som jag gör i min Faders namn vittnar om mig ,
43010026	men ni tror inte för ni hör inte till mina får .
43010027	Mina får lyssnar till min röst , och jag känner dem , och de följer mig .
43010028	Jag ger dem evigt liv , och de ska aldrig i evighet gå förlorade , och ingen ska rycka dem ur min hand .
43010029	Det som min Fader har gett mig är större än allt , och ingen kan rycka det ur Faderns hand .
43010030	Jag och Fadern är ett . "
43010031	Åter tog judarna upp stenar för att stena honom .
43010032	Jesus sa : " Jag har låtit er se många goda gärningar från Fadern . För vilken av dem tänker ni stena mig ? "
43010033	Judarna svarade : " Det är inte för någon god gärning vi tänker stena dig utan för hädelse eftersom du som är en människa gör dig själv till Gud . "
43010034	Jesus svarade : " Står det inte skrivet i er lag : Jag har sagt att ni är gudar ?
43010035	Om han kallar dem som fick Guds ord för ' gudar ' - och Skriften kan inte upphävas -
43010036	ska ni då säga om honom som Fadern har avskilt och sänt till världen att han hädar , därför att jag sa : ' Jag är Guds Son ' ?
43010037	Om jag inte gör min Faders gärningar , så tro mig inte .
43010038	Men om jag gör dem , så tro på gärningarna om ni inte kan tro på mig . Då ska ni inse och förstå att Fadern är i mig och jag är i Fadern . "
43010039	De försökte därför återigen gripa honom , men han undkom deras hand .
43010040	Sedan begav han sig på nytt till det ställe på andra sidan Jordanfloden där Johannes tidigare hade döpt , och uppehöll sig där .
43010041	Många kom till honom , och de sa : " Johannes gjorde visserligen inget tecken , men allt vad han sa om Jesus var sant . "
43010042	Och många kom där till tro på honom .
43011001	En man vid namn Lasaros låg sjuk . Han var från Betania , byn där Maria och hennes syster Marta bodde .
43011002	Det var Maria som smorde Herren med balsam och torkade hans fötter med sitt hår , och det var hennes bror Lasaros som var sjuk .
43011003	Systrarna sände då bud till Jesus och lät säga : " Herre , den du älskar ligger sjuk . "
43011004	Men när Jesus hörde det sa han : " Denna sjukdom leder inte till döden utan till Guds ära , så att Guds Son blir förhärligad genom den . "
43011005	Jesus älskade Marta och hennes syster och Lasaros .
43011006	När Jesus nu fick höra att Lasaros var sjuk , stannade han först två dagar där han befann sig .
43011007	Därefter sa han till sina lärjungar : " Låt oss gå tillbaka till Judeen . "
43011008	Lärjungarna sa : " Rabbi , nyss försökte judarna stena dig , och nu går du dit igen . "
43011009	Jesus svarade : " Har inte dagen tolv timmar ? Den som vandrar om dagen snavar inte , eftersom han ser denna världens ljus .
43011010	Men den som vandrar om natten snavar , därför att ljuset inte finns i honom . "
43011011	Efter de orden tillade han : " Vår vän Lasaros sover , men jag går för att väcka honom . "
43011012	Då sa lärjungarna : " Herre , sover han , så blir han frisk . "
43011013	Jesus hade talat om hans död , men de trodde att han talade om vanlig sömn .
43011014	Då talade Jesus klarspråk : " Lasaros är död ,
43011015	och för er skull är jag glad att jag inte var där , för att ni ska tro . Men låt oss nu gå till honom . "
43011016	Tomas , som kallades Tvillingen , sa till de andra lärjungarna : " Låt oss gå med , så får vi dö med honom . "
43011017	När Jesus kom fram fann han att Lasaros redan hade legat fyra dagar i graven .
43011018	Betania låg nära Jerusalem , ungefär tre kilometer därifrån .
43011019	Många judar hade kommit ut till Marta och Maria för att trösta dem i sorgen över deras bror .
43011020	När Marta fick höra att Jesus var på ingång gick hon och mötte honom . Men Maria stannade kvar hemma .
43011021	Marta sa till Jesus : " Herre , om du hade varit här skulle min bror inte ha dött .
43011022	Men även nu vet jag att Gud ska ge dig vad du än ber honom om . "
43011023	Jesus sa till henne : " Din bror ska uppstå . "
43011024	Marta svarade : " Jag vet att han ska uppstå vid uppståndelsen på den yttersta dagen . "
43011025	Jesus sa : " Jag är uppståndelsen och livet . Den som tror på mig ska leva om han än dör ,
43011026	och var och en som lever och tror på mig ska aldrig i evighet dö . Tror du detta ? "
43011027	Hon svarade : " Ja , Herre , jag tror att du är Kristus , Guds Son , han som kommer till världen . "
43011028	Då hon hade sagt detta gick hon och kallade på sin syster Maria och viskade : " Läraren är här och kallar på dig . "
43011029	Då hon hörde det reste hon sig genast och gick ut till honom .
43011030	Men Jesus hade ännu inte kommit in i byn utan var kvar på den plats där Marta hade mött honom .
43011031	Judarna som var hemma hos Maria för att trösta henne såg att hon hastigt reste sig och gick ut . De följde då efter henne i tron att hon skulle gå till graven för att gråta där .
43011032	När Maria kom till den plats där Jesus var och fick se honom , föll hon ner vid hans fötter och sa : " Herre , om du hade varit här skulle min bror inte ha dött . "
43011033	När Jesus såg hur Maria och judarna som följde med henne grät , blev han upprörd i anden och omskakad ,
43011034	och frågade : " Var har ni lagt honom ? " De svarade : " Herre , kom och se . "
43011035	Jesus grät .
43011036	Då sa judarna : " Se , hur han älskade honom . "
43011037	Men några av dem sa : " Kunde inte han som öppnade ögonen på den blinde ha gjort så att Lasaros inte behövt dö ? "
43011038	Jesus blev åter upprörd inom sig och gick till graven . Det var en klippgrav med en sten för öppningen .
43011039	Jesus sa : " Ta bort stenen . " Den dödes syster Marta sa då : " Herre , han luktar redan , det är ju fjärde dagen . "
43011040	Jesus sa : " Har jag inte sagt dig att om du tror ska du få se Guds härlighet ? "
43011041	De tog bort stenen , och Jesus lyfte blicken mot himlen och sa : " Fader , jag prisar dig för att du har hört mig .
43011042	Jag vet att du alltid hör mig , men jag sa detta på grund av folket som står här , för att de ska tro att du har sänt mig . "
43011043	När han hade sagt det ropade han högt : " Lasaros , kom ut ! "
43011044	Då kom den döde ut , med fötter och händer inlindade i bindlar och med ansiktet täckt av ett tygstycke . Jesus sa till dem : " Gör honom fri och låt honom gå . "
43011045	Många judar som hade kommit till Maria och sett vad Jesus gjorde , kom till tro på honom .
43011046	Men några av dem gick till fariseerna och berättade vad Jesus hade gjort .
43011047	Översteprästerna och fariseerna sammankallade då ett rådsmöte och sa : " Vad gör vi ? Den här mannen gör ju många tecken .
43011048	Om vi låter honom hålla på så här börjar alla tro på honom , och då kommer romarna och tar ifrån oss både vårt tempel och vårt folk . "
43011049	Men en av dem , Kajafas , som var överstepräst det året , sa till dem : " Ni förstår ingenting .
43011050	Inte heller begriper ni att det är bättre för er att en man dör i folkets ställe än att hela folket går under ? "
43011051	Detta sa han inte av sig själv , utan som överstepräst det året profeterade han att Jesus skulle dö för folket ,
43011052	och inte bara för folket utan också för att samla och förena Guds kringspridda barn .
43011053	Från den dagen var de fast beslutna att döda honom .
43011054	Jesus vandrade därför inte längre öppet omkring bland judarna utan begav sig därifrån till området nära öknen , till en stad som heter Efraim . Där uppehöll han sig med sina lärjungar .
43011055	Judarnas påsk stod för dörren , och före påsken gick många från landsbygden upp till Jerusalem för att rena sig .
43011056	De sökte efter Jesus och sa till varandra där de stod på tempelplatsen : " Vad tror ni , kommer han inte till högtiden ? "
43011057	Men översteprästerna och fariseerna hade gett påbud om att den som visste var Jesus fanns skulle anmäla det , så att de kunde gripa honom .
43012001	Sex dagar före påsk kom därför Jesus till Betania där Lasaros bodde , han som Jesus hade uppväckt från de döda .
43012002	De ordnade där en måltid för honom . Marta passade upp , och Lasaros var en av dem som låg till bords med honom .
43012003	Då tog Maria en halv liter dyrbar äkta nardusbalsam och smorde Jesu fötter och torkade dem med sitt hår , och huset fylldes av doften från oljan .
43012004	Men Judas Iskariot , en av hans lärjungar , den som skulle förråda honom , sa :
43012005	" Varför sålde man inte denna balsam för en årslön och gav åt de fattiga ? "
43012006	Det sa han inte därför att han brydde sig om de fattiga utan för att han var en tjuv . Han hade ansvar för kassan och brukade ta av det som lades däri .
43012007	Jesus sa då : " Låt henne vara , hon har sparat denna olja för min begravningsdag .
43012008	De fattiga har ni alltid ibland er , men mig har ni inte alltid . "
43012009	En stor mängd judar fick veta att Jesus var där , och de kom dit inte bara för hans skull utan också för att se Lasaros , som han hade uppväckt från de döda .
43012010	Då beslöt översteprästerna att döda även Lasaros ,
43012011	för på grund av honom lämnade många judar dem och trodde på Jesus .
43012012	Nästa dag hade stora folkskaror kommit till högtiden . När de fick höra att Jesus var på väg in i Jerusalem
43012013	tog de palmkvistar och gick ut för att möta honom . De ropade : " Hosianna ! Välsignad är han som kommer i Herrens namn , Israels konung . "
43012014	Och Jesus fann ett åsneföl och satte sig på den , så som det står skrivet :
43012015	Var inte rädd , du Sions dotter . Se , din konung kommer , sittande på ett åsneföl .
43012016	Detta förstod inte hans lärjungar från början . Men när Jesus hade blivit förhärligad kom de ihåg att detta var skrivet om honom och att man hade gjort så med honom .
43012017	Folkskaran som hade varit med Jesus när han kallade Lasaros ut ur graven och uppväckte honom från de döda , vittnade nu om detta .
43012018	Många gick ut och mötte honom eftersom de hade hört att han hade gjort detta tecken .
43012019	Men fariseerna sa till varandra : " Ni ser att ingenting hjälper . Titta , hela världen ränner efter honom . "
43012020	Av dem som hade anlänt för att tillbe under högtiden fanns det några hedningar .
43012021	De kom till Filippos , som var från Betsaida i Galileen , och bad honom : " Herre , vi önskar få se Jesus . "
43012022	Filippos gick och talade om det för Andreas , och Andreas och Filippos gick och sa det till Jesus .
43012023	Jesus svarade : " Stunden har kommit då Människosonen ska förhärligas .
43012024	Det jag säger till er är verkligen sant : Om vetekornet inte faller i jorden och dör förblir det ett ensamt korn , men om det dör bär det rik frukt .
43012025	Den som älskar sitt liv förlorar det . Men den som hatar sitt liv i den här världen ska bevara det till evigt liv .
43012026	Om någon tjänar mig måste han följa mig , och där jag är ska även min tjänare vara . Om någon tjänar mig ska Fadern ära honom .
43012027	Nu är min själ i ångest . Vad ska jag säga ? Fader , fräls mig från denna stund ? Nej , det är för denna stund jag har kommit .
43012028	Fader , förhärliga ditt namn . " Då hördes en röst från himlen : " Jag har förhärligat det och ska åter förhärliga det . "
43012029	Folket som stod där och hörde det sa att det var åskan . Andra sa att en ängel talade till honom .
43012030	Jesus svarade : " Denna röst kom inte för min skull utan för er skull .
43012031	Nu faller en dom över världen . Nu ska denna världens härskare kastas ut .
43012032	Och när jag har lyfts upp från jorden ska jag dra alla till mig . "
43012033	Detta sa han för att ange på vilket sätt han skulle dö .
43012034	Då sa folket till honom : " Vi har lärt av lagen att Kristus blir kvar för evigt . Hur kan då du säga att Människosonen måste lyftas upp ? Vad är det för en Människoson ? "
43012035	Jesus svarade : " Ljuset är ännu en kort tid ibland er . Vandra medan ni har ljuset , så att mörkret inte besegrar er . Den som vandrar i mörkret vet inte vart han går .
43012036	Tro på ljuset medan ni har ljuset , så att ni blir ljusets söner . " När Jesus hade sagt detta drog han sig tillbaka och var försvunnen .
43012037	Fastän Jesus hade gjort så många tecken inför dem trodde de inte på honom .
43012038	Detta för att profeten Jesajas ord skulle uppfyllas : Herre , vem har trott på vårt budskap , och för vem har Herrens styrka uppenbarats ?
43012039	Alltså kunde de inte tro , för Jesaja säger också :
43012040	Han har förblindat deras ögon och förhärdat deras hjärtan , så att de inte kan se med sina ögon och förstå med sina hjärtan och vända om och bli botade av mig .
43012041	Detta sa Jesaja därför att han såg Kristi härlighet och talade om honom .
43012042	Ändå var det många även bland rådsherrarna som trodde på honom . Men på grund av fariseerna ville de inte öppet bekänna det , för att inte bli uteslutna ur synagogan .
43012043	De älskade mer att bli ärade av människor än av Gud .
43012044	Jesus ropade : " Den som tror på mig tror inte på mig utan på honom som har sänt mig .
43012045	Och den som ser mig ser honom som har sänt mig .
43012046	Jag har kommit som ett ljus till världen , för att ingen som tror på mig ska bli kvar i mörkret .
43012047	Om någon lyssnar till mina ord men inte håller dem , så fördömer inte jag honom . För jag har inte kommit för att fördöma världen utan för att frälsa världen .
43012048	Den som förkastar mig och inte tar emot mina ord har en domare över sig : ordet som jag har talat ska döma honom på den yttersta dagen .
43012049	För jag har inte talat av mig själv , utan Fadern som har sänt mig har befallt mig vad jag ska säga och tala .
43012050	Och jag vet att hans befallning är evigt liv . Vad jag därför talar , det talar jag så som Fadern har sagt mig . "
43013001	Det var strax före påskhögtiden och Jesus visste att timmen hade kommit då han skulle lämna denna värld och gå till Fadern . Han hade älskat sina egna som var i världen , och han älskade dem in i det sista .
43013002	De åt kvällsmål , och djävulen hade redan lagt i hjärtat på Judas , Simon Iskariots son , att förråda Jesus .
43013003	Jesus visste att Fadern hade gett allt i hans händer och att han hade utgått från Gud och skulle återvända till Gud .
43013004	Han reste sig från bordet , tog av sig överkläderna och tog en handduk och band den om sig .
43013005	Sedan hällde han vatten i ett fat och började tvätta lärjungarnas fötter och torka dem med handduken som han hade bundit om sig .
43013006	När han kom till Simon Petrus sa denne till honom : " Herre , ska du tvätta mina fötter ? "
43013007	Jesus svarade : " Vad jag gör förstår du inte nu , men senare ska du förstå det . "
43013008	Petrus sa : " Aldrig någonsin får du tvätta mina fötter . " Jesus svarade : " Om jag inte tvättar dig har du ingen del i mig . "
43013009	Simon Petrus sa : " Herre , inte bara mina fötter , utan också mina händer och mitt huvud . "
43013010	Jesus sa till honom : " Den som har badat behöver inte tvätta annat än fötterna , han är för övrigt ren . Och ni är rena , men inte alla . "
43013011	Han visste nämligen vem som skulle förråda honom , därför sa han att de inte alla var rena .
43013012	När han hade tvättat deras fötter och tagit på sig överkläderna och åter lagt sig till bords , sa han : " Förstår ni vad jag har gjort med er ?
43013013	Ni kallar mig Lärare och Herre , och det är rätt , för det är jag .
43013014	När nu jag , er Herre och Lärare , har tvättat era fötter , är också ni skyldiga att tvätta varandras fötter .
43013015	För jag har gett er ett exempel , för att ni ska göra som jag har gjort mot er .
43013016	Det jag säger till er är verkligen sant : Slaven är inte förmer än sin herre , och sändebudet är inte förmer än den som har sänt honom .
43013017	Om ni vet detta är ni saliga om ni också gör så .
43013018	Jag talar inte om er alla . Jag vet vilka jag har utvalt , men Skriften ska fullbordas : Den som åt brödet med mig har vänt sig emot mig .
43013019	Jag säger detta till er redan nu innan det sker , för att ni när det har skett ska tro , att Jag Är .
43013020	Det jag säger till er är verkligen sant : Den som tar emot någon som jag sänder tar emot mig , och den som tar emot mig tar emot honom som har sänt mig . "
43013021	När Jesus hade sagt detta blev han upprörd i sin ande och vittnade : " Det jag säger till er är verkligen sant : En av er ska förråda mig . "
43013022	Lärjungarna såg på varandra och undrade vem han kunde mena .
43013023	En av hans lärjungar , den som Jesus älskade , låg till bords nära intill Jesus .
43013024	Simon Petrus gav honom ett tecken att fråga vem han talade om .
43013025	Han lutade sig då mot Jesu bröst och sa : " Herre , vem är det ? "
43013026	Jesus svarade : " Det är han som får brödbiten som jag nu doppar . " Och han doppade brödbiten , tog det och gav åt Judas , Simon Iskariots son .
43013027	När Judas hade tagit emot brödbiten for Satan in i honom . Jesus sa därför till honom : " Gör genast vad du ska göra . "
43013028	Men ingen av dem som låg till bords förstod varför han sa detta till honom .
43013029	Eftersom Judas hade hand om kassan trodde några att Jesus hade sagt åt honom att köpa något som de behövde till högtiden , eller att ge något till de fattiga .
43013030	När han hade tagit emot brödbiten gick han genast ut . Det var natt .
43013031	När Judas hade gått ut sa Jesus : " Nu är Människosonen förhärligad , och Gud är förhärligad i honom .
43013032	Är nu Gud förhärligad i honom ska Gud också förhärliga honom i sig själv , och han ska snart förhärliga honom .
43013033	Barn , jag är hos er ännu en kort tid . Ni kommer att söka efter mig , och det jag sa till judarna säger jag nu till er : Dit jag går kan ni inte komma .
43013034	Ett nytt bud ger jag er : Ni ska älska varandra . Så som jag har älskat er ska också ni älska varandra .
43013035	Om ni har kärlek till varandra ska alla förstå att ni är mina lärjungar . "
43013036	Simon Petrus sa till honom : " Herre , vart går du ? " Jesus svarade : " Dit jag går kan du inte följa mig nu , men senare ska du följa mig . "
43013037	Petrus frågade : " Herre , varför kan jag inte följa dig nu ? Jag vill ge mitt liv för dig . "
43013038	Jesus svarade : " Vill du ge ditt liv för mig ? Det jag säger till dig är verkligen sant : Tuppen ska inte gala förrän du tre gånger har förnekat mig .
43014001	Låt inte era hjärtan oroas . Tro på Gud och tro på mig .
43014002	I min Faders hus finns många rum . Om inte , så skulle jag ha sagt er det . För jag går bort för att bereda plats åt er .
43014003	Och om jag går bort och bereder plats åt er , så ska jag komma tillbaka och ta er till mig , för att även ni ska vara där jag är .
43014004	Och ni vet vägen dit jag går . "
43014005	Tomas sa : " Herre , vi vet inte vart du går . Hur kan vi då veta vägen ? "
43014006	Jesus sa till honom : " Jag är vägen och sanningen och livet . Ingen kommer till Fadern utom genom mig .
43014007	Om ni har lärt känna mig ska ni även känna min Fader . Och från och med nu känner ni honom och har sett honom . "
43014008	Filippos sa : " Herre , visa oss Fadern , och det är nog för oss . "
43014009	Jesus svarade : " Så länge har jag varit hos er , och du känner mig inte , Filippos ? Den som har sett mig har sett Fadern . Hur kan du säga : ' Visa oss Fadern ' ?
43014010	Tror du inte att jag är i Fadern och att Fadern är i mig ? De ord som jag talar till er talar jag inte av mig själv , men Fadern som förblir i mig utför sina gärningar .
43014011	Tro mig , jag är i Fadern och Fadern är i mig . Tro annars för gärningarnas skull .
43014012	Det jag säger till er är verkligen sant : Den som tror på mig ska utföra de gärningar som jag gör , och större än dessa ska han göra , för jag går till Fadern .
43014013	Och vad ni än ber om i mitt namn ska jag göra , så att Fadern blir förhärligad i Sonen .
43014014	Om ni ber mig om något i mitt namn ska jag göra det .
43014015	Om ni älskar mig kommer ni att hålla mina bud .
43014016	Och jag ska be Fadern , och han ska ge er en annan Hjälpare , som för evigt ska vara hos er ,
43014017	sanningens Ande , som världen inte kan ta emot eftersom världen varken ser honom eller känner honom . Ni känner honom , eftersom han förblir hos er och ska vara i er .
43014018	Jag ska inte lämna er faderlösa , jag ska komma till er .
43014019	En kort tid ännu och världen ser mig inte längre , men ni ser mig , för jag lever och ni kommer att leva .
43014020	Den dagen ska ni förstå att jag är i min Fader , och att ni är i mig och jag i er .
43014021	Den som har mina bud och håller dem , han är den som älskar mig . Och den som älskar mig ska bli älskad av min Fader , och jag ska älska honom och uppenbara mig för honom . "
43014022	Judas - inte Judas Iskariot - frågade : " Herre , hur kommer det sig att du vill uppenbara dig för oss men inte för världen ? "
43014023	Jesus svarade : " Om någon älskar mig håller han mitt ord , och min Fader ska älska honom , och vi ska komma till honom och bo med honom .
43014024	Den som inte älskar mig håller inte mina ord . Och ordet som ni hör är inte mitt utan Faderns som har sänt mig .
43014025	Detta har jag talat till er medan jag är kvar hos er .
43014026	Men Hjälparen , den helige Ande , som Fadern ska sända i mitt namn , han ska lära er allt och påminna er om allt som jag har sagt er .
43014027	Frid lämnar jag efter mig åt er . Jag ger er min frid . Jag ger er inte det som världen ger . Låt inte era hjärtan vara oroliga eller ängsliga .
43014028	Ni hörde att jag sa till er : ' Jag går bort och jag kommer tillbaka . ' Om ni älskade mig skulle ni glädjas över att jag går till Fadern , för Fadern är större än jag .
43014029	Och nu har jag talat om det för er innan det sker , för att ni ska tro när det har skett .
43014030	Jag ska inte tala så mycket mer till er , för denna världens härskare kommer . I mig finns inget som tillhör honom .
43014031	Men jag gör som Fadern har befallt mig , så att världen får veta att jag älskar Fadern . Res er upp , vi går härifrån .
43015001	Jag är den sanna vinstocken , och min Fader är vinodlaren .
43015002	Varje gren i mig som inte bär frukt skär han bort , och varje gren som bär frukt rensar han , för att den ska bära mer frukt .
43015003	Ni är redan rena genom ordet som jag har talat till er .
43015004	Förbli i mig , så förblir jag i er . Liksom grenen inte kan bära frukt av sig själv om den inte förblir i vinstocken , så kan inte heller ni det om ni inte förblir i mig .
43015005	Jag är vinstocken , ni är grenarna . Om någon förblir i mig och jag i honom bär han rikligt med frukt , för utan mig kan ni inte göra någonting .
43015006	Om någon inte förblir i mig blir han som grenen som kastas bort och torkar . Sådana grenar samlas ihop och kastas i elden och bränns upp .
43015007	Om ni förblir i mig och mina ord förblir i er , så be om vad ni vill och ni ska få det .
43015008	Min Fader förhärligas när ni bär rikligt med frukt och så visar att ni är mina lärjungar .
43015009	Liksom Fadern har älskat mig , så har jag älskat er . Förbli i min kärlek .
43015010	Om ni håller mina bud förblir ni i min kärlek , liksom jag har hållit min Faders bud och förblir i hans kärlek .
43015011	Detta har jag talat till er för att min glädje ska vara i er och er glädje bli fullkomlig .
43015012	Detta är mitt bud : Ni ska älska varandra så som jag har älskat er .
43015013	Ingen har större kärlek än den som ger sitt liv för sina vänner .
43015014	Ni är mina vänner om ni gör vad jag befaller er .
43015015	Jag kallar er inte längre slavar , för slaven vet inte vad hans herre gör . Jag kallar er vänner , för allt vad jag har hört av min Fader har jag låtit er få veta .
43015016	Ni har inte utvalt mig , utan jag har utvalt er och bestämt om er att ni ska gå och bära frukt , bestående frukt . Då ska Fadern ge er vad ni än ber honom om i mitt namn .
43015017	Detta befaller jag er : Älska varandra .
43015018	När världen hatar er ska ni veta att den har hatat mig före er .
43015019	Om ni var av världen skulle världen älska er som sina egna . Men eftersom ni inte är av världen , utan jag har utvalt er ur världen , så hatar världen er .
43015020	Kom ihåg vad jag har sagt er : ' Slaven är inte förmer än sin herre . ' Har de förföljt mig ska de också förfölja er . Har de hållit mitt ord ska de också hålla ert .
43015021	Men allt detta kommer de att göra mot er på grund av mitt namn , därför att de inte känner honom som har sänt mig .
43015022	Om jag inte hade kommit och talat till dem skulle de vara utan synd , men nu har de ingen ursäkt för sin synd .
43015023	Den som hatar mig hatar även min Fader .
43015024	Hade jag inte gjort sådana gärningar bland dem som ingen annan gjort , så skulle de vara utan synd . Men nu har de sett dem , och har hatat både mig och min Fader .
43015025	Men ordet skulle uppfyllas som står skrivet i deras lag : De har hatat mig utan anledning .
43015026	När Hjälparen kommer som jag ska sända er från Fadern , sanningens Ande som utgår från Fadern , då ska han vittna om mig .
43015027	Men även ni ska vittna , eftersom ni har varit med mig från början .
43016001	Jag har talat detta till er för att ni inte ska komma på fall .
43016002	De ska utesluta er ur synagogorna , ja , den tid kommer då den som dödar er ska tro sig tjäna Gud .
43016003	Och det ska de göra eftersom de inte känner Fadern eller mig .
43016004	Men jag har sagt er detta för att ni , när deras tid kommer , ska minnas att jag sa det till er . Jag sa det inte till er från början eftersom jag var hos er .
43016005	Nu går jag till honom som har sänt mig , och ingen av er frågar mig vart jag går .
43016006	Men eftersom jag har sagt er detta är era hjärtan fyllda av sorg .
43016007	Men jag säger er sanningen : det är bättre för er att jag går bort , för om jag inte går bort kommer inte Hjälparen till er . Men om jag går bort ska jag sända honom till er .
43016008	Och när han kommer ska han överbevisa världen om synd och rättfärdighet och dom :
43016009	Om synd , för de tror inte på mig .
43016010	Om rättfärdighet , för jag går till Fadern och ni ser mig inte längre .
43016011	Om dom , för denna världens härskare är dömd .
43016012	Jag har ännu mycket att säga er , men ni kan inte ta det till er nu .
43016013	Men när sanningens Ande kommer ska han leda er in i hela sanningen . För han ska inte tala av sig själv , utan allt det han hör ska han tala , och han ska göra känt för er det som ska komma .
43016014	Han ska förhärliga mig , för han ska ta av det som är mitt och göra känt för er .
43016015	Allt vad Fadern har är mitt . Därför sa jag att han ska ta av det som är mitt och göra känt för er .
43016016	En kort tid och ni ser mig inte längre , och ännu en kort tid och ni ska se mig . "
43016017	Några av hans lärjungar sa då till varandra : " Vad menar han när han säger till oss : ' En kort tid och ni ser mig inte , och ännu en kort tid och ni ska se mig , ' och : ' Jag går till Fadern ' ? "
43016018	De sa : " Vad menar han med ' en kort tid ' ? Vi förstår inte vad han talar om . "
43016019	Jesus visste att de ville fråga honom och sa till dem : " Ni ställer er frågande till det jag sa : ' En kort tid och ni ser mig inte , och ännu en kort tid och ni ska se mig . '
43016020	Det jag säger till er är verkligen sant : Ni kommer att gråta och jämra er , men världen ska glädja sig . Ni kommer att sörja , men er sorg ska vändas till glädje .
43016021	När en kvinna föder barn har hon det svårt , för hennes stund har kommit . Men när hon har fött barnet minns hon inte längre sitt lidande , i glädjen över att en människa blivit född till världen .
43016022	Nu har även ni det svårt , men jag ska se er igen och era hjärtan ska glädjas , och ingen ska ta er glädje ifrån er .
43016023	Den dagen kommer ni inte att fråga mig om något . Det jag säger till er är verkligen sant : Vad ni än ber Fadern om i mitt namn , det ska han ge er .
43016024	Ännu har ni inte bett om något i mitt namn . Be , och ni ska få , för att er glädje ska bli fullkomlig . Det jag säger till er är verkligen sant : Vad än ni ber Fadern om i mitt namn , det ska han ge er . Ni har ännu inte bett om något i mitt namn . Be , och ni ska få , för att er glädje ska bli fullkomlig .
43016025	Detta har jag talat till er i bildspråk . Men det kommer en tid då jag inte längre ska tala till er i bildspråk utan tala tydligt till er om Fadern .
43016026	Den dagen ska ni be i mitt namn , och jag säger inte att jag ska be till Fadern för er ,
43016027	för Fadern själv älskar er eftersom ni har älskat mig och trott att jag kom från Gud .
43016028	Jag kom från Fadern och trädde in i världen . Nu lämnar jag världen och går till Fadern . "
43016029	Då sa hans lärjungar : " Ja , nu talar du tydligt och inte i bildspråk .
43016030	Nu vet vi att du vet allt och behöver inte höra någon som ställer frågor till dig . Därför tror vi att du har kommit från Gud . "
43016031	Jesus svarade : " Nu tror ni .
43016032	Lyssna , den tid kommer och den har redan kommit , då ni ska skingras var och en till sitt och lämna mig ensam . Men jag är inte ensam , för Fadern är med mig .
43016033	Detta har jag talat till er för att ni ska ha frid i mig . I världen får ni lida , men misströsta inte , jag har besegrat världen . "
43017001	Då Jesus hade talat detta lyfte han blicken mot himlen och sa : " Fader , stunden har kommit . Förhärliga din Son så att Sonen kan förhärliga dig ,
43017002	eftersom du har gett honom makt över alla människor för att han ska ge evigt liv åt alla dem som du har gett honom .
43017003	Detta är det eviga livet : att de känner dig , den ende sanne Guden , och Jesus Kristus , som du har sänt .
43017004	Jag har förhärligat dig på jorden genom att fullborda det verk som du gav mig att utföra .
43017005	Fader , förhärliga nu mig tillsammans med dig , med den härlighet som jag hade hos dig innan världen fanns .
43017006	Jag har uppenbarat ditt namn för de människor som du gav åt mig från världen . De var dina , och du gav dem åt mig , och de har hållit ditt ord .
43017007	Nu har de förstått att allt vad du har gett mig är från dig .
43017008	För orden du gav mig har jag gett dem , och de har tagit emot dem och i sanning förstått att jag har utgått från dig , och de har trott på att du har sänt mig .
43017009	Jag ber för dem . Jag ber inte för världen utan för dem som du har gett mig , för de är dina .
43017010	Allt mitt är ditt och allt ditt är mitt , och jag är förhärligad i dem .
43017011	Jag är inte längre i världen , men de är i världen , och jag kommer till dig . Helige Fader , bevara i ditt namn dem som du gav mig , för att de ska vara ett liksom vi .
43017012	Medan jag var hos dem , bevarade jag i ditt namn dem som du gav mig . Jag beskyddade dem , och ingen av dem gick förlorad utom fördärvets man , för att Skriften skulle uppfyllas .
43017013	Men nu kommer jag till dig , och detta säger jag medan jag är i världen , för att deras hjärtan ska vara fyllda av min glädje .
43017014	Jag har gett dem ditt ord , och världen har hatat dem eftersom de inte är av världen , liksom inte heller jag är av världen .
43017015	Jag ber inte att du ska ta dem ut ur världen , men att du ska bevara dem från den onde .
43017016	De är inte av världen , liksom inte heller jag är av världen .
43017017	Avskilj dem i sanningen , ditt ord är sanning .
43017018	Liksom du har sänt mig till världen , så har jag sänt dem till världen .
43017019	Och jag avskiljer mig för deras skull , för att även de ska vara avskilda i sanning .
43017020	Men jag ber inte bara för dem , utan även för dem som tror på mig genom deras ord :
43017021	att de alla ska vara ett , såsom du Fader är i mig och jag i dig , att de också ska vara i oss , för att världen ska tro att du har sänt mig .
43017022	Den härlighet som du har gett mig har jag gett dem , för att de ska vara ett liksom vi är ett ,
43017023	jag i dem och du i mig , för att de ska fullkomnas till ett . Då ska världen förstå att du har sänt mig , och att du älskade dem så som du älskade mig .
43017024	Fader , jag vill att där jag är ska också de som du har gett mig vara med mig , så att de får se min härlighet som du har gett mig , eftersom du har älskat mig före världens skapelse .
43017025	Rättfärdige Fader , världen känner dig inte , men jag känner dig , och de vet att du har sänt mig .
43017026	Jag har gjort ditt namn känt för dem och ska göra det känt , för att den kärlek som du har älskat mig med ska vara i dem och jag i dem . "
43018001	När Jesus hade talat detta gick han med sina lärjungar över Kidrondalen . Där låg en trädgård dit han och hans lärjungar gick .
43018002	Men även Judas som skulle förråda honom kände till platsen eftersom Jesus ofta hade uppehållit sig där med sina lärjungar .
43018003	Judas tog med sig romerska soldater och ett antal tempelvakter från översteprästerna och fariseerna , och kom dit med facklor , lyktor och vapen .
43018004	Jesus som visste allt vad som väntade honom , gick fram och sa till dem : " Vem söker ni ? "
43018005	De svarade : " Jesus från Nasaret . " Han sa : " Jag Är . " Även Judas som förrådde honom , stod ibland dem .
43018006	Just när Jesus sa : ' Jag Är , ' vek de tillbaka och föll till marken .
43018007	Åter frågade han dem : " Vem söker ni ? " De sa : " Jesus från Nasaret . "
43018008	Jesus svarade : " Jag har sagt er att det är jag . Om det därför är mig ni söker , låt dessa gå . "
43018009	Ordet som han hade talat skulle nämligen gå i uppfyllelse : " Av dem du gav mig gick ingen förlorad . "
43018010	Då drog Simon Petrus ut det svärd som han hade och slog mot översteprästens slav och högg av honom högra örat . Slaven hette Malkos .
43018011	Jesus sa till Petrus : " Stick ditt svärd i skidan . Skulle jag inte dricka den bägare som Fadern har gett mig ? "
43018012	Soldaterna med sin överste och judarnas tempelvakter grep nu Jesus och band honom .
43018013	De förde honom först till Hannas , svärfar till Kajafas , som var överstepräst det året .
43018014	Kajafas var den som hade gett judarna det rådet att det var bäst att en man dog i folkets ställe .
43018015	Simon Petrus följde Jesus , likaså en annan lärjunge . Den lärjungen var bekant med översteprästen och följde Jesus in på översteprästens gård .
43018016	Men Petrus stod kvar utanför porten . Då gick den andre lärjungen som var bekant med översteprästen ut och talade med henne som vaktade porten , och fick med sig Petrus in .
43018017	Tjänsteflickan som vaktade porten sa till Petrus : " Är inte du också en av den där mannens lärjungar ? " Han svarade : " Nej , det är jag inte . "
43018018	Eftersom det var kallt hade slavarna och vakterna gjort upp en koleld där de stod och värmde sig . Även Petrus stod och värmde sig där med dem .
43018019	Översteprästen frågade nu Jesus om hans lärjungar och hans lära .
43018020	Jesus svarade honom : " Jag har talat offentligt till världen . Jag har alltid undervisat i synagogan och i templet där alla judar samlas . Jag har inte sagt något i hemlighet .
43018021	Varför frågar du mig ? Fråga dem som har hört vad jag har talat till dem , de vet vad jag har sagt . "
43018022	Då Jesus sa detta fick han ett slag i ansiktet från en av vakterna som stod där , och han sa : " Är det så du svarar översteprästen ? "
43018023	Jesus svarade : " Har jag sagt något felaktigt , så gör klart vad som är fel , men talade jag riktigt , varför slår du mig ? "
43018024	Hannas sände honom sedan bunden till översteprästen Kajafas .
43018025	Simon Petrus stod och värmde sig . Då sa de till honom : " Är inte du också en av hans lärjungar ? " Han nekade och sa : " Nej , det är jag inte . "
43018026	Då sa en av översteprästens slavar , en släkting till den som Petrus hade huggit örat av : " Var det inte dig jag såg i trädgården med honom ? "
43018027	Petrus nekade än en gång . Och just då gol en tupp .
43018028	Från Kajafas förde de sedan Jesus till ståthållarens högkvarter . Det var tidig morgon . För att kunna fira påsken och undvika att bli orena gick de inte själva in i högkvarteret .
43018029	Pilatus gick då ut till dem och frågade : " Vilken anklagelse för ni fram mot den här mannen ? "
43018030	De svarade : " Om han inte var en brottsling hade vi inte överlämnat honom åt dig . "
43018031	Pilatus sa : " Ta honom själva och döm honom efter er lag . " Judarna sa : " Det är inte tillåtet för oss att avrätta någon . "
43018032	Så skulle ordet som Jesus hade talat uppfyllas när han lät förstå på vilket sätt han skulle dö .
43018033	Pilatus gick tillbaka in i högkvarteret och lät kalla fram Jesus och frågade : " Är du judarnas kung ? "
43018034	Jesus svarade : " Är det din egen fråga , eller är det vad andra sagt till dig om mig ? "
43018035	Pilatus svarade : " Jag är ingen jude . Ditt eget folk och översteprästerna har överlämnat dig åt mig . Vad har du gjort ? "
43018036	Jesus svarade : " Mitt rike är inte av den här världen . Om mitt rike var av den här världen skulle mina tjänare kämpa så att jag inte blev överlämnad åt judarna . Men nu är inte mitt rike härifrån . "
43018037	Pilatus sa : " Du är alltså en kung ? " Jesus svarade : " Du säger att jag är en kung . Därför är jag född och därför har jag kommit till världen , för att vittna om sanningen . Var och en som är av sanningen lyssnar till min röst . "
43018038	Pilatus sa till honom : " Vad är sanning ? " Och då han sagt detta gick han åter ut till judarna och sa till dem : " Jag kan inte finna honom skyldig .
43018039	Men ni har en sed att jag friger en fånge åt er vid påsken . Vill ni då att jag ska frige judarnas kung åt er ? "
43018040	Då skrek de : " Inte honom , utan Barabbas ! " Barabbas var en förbrytare .
43019001	Pilatus tog då Jesus och lät prygla honom .
43019002	Och soldaterna vred ihop en krans av törne och satte den på hans huvud och svepte en purpurröd mantel om honom .
43019003	De gick gång på gång fram till honom och sa : " Leve judarnas kung ! " och slog honom i ansiktet .
43019004	Pilatus gick ut igen och sa till dem : " Lyssna , jag för ut honom till er för att ni ska veta att jag inte kan finna honom skyldig . "
43019005	Så kom Jesus ut , med törnekransen och purpurmanteln . Och Pilatus sa till dem : " Se människan . "
43019006	När översteprästerna och deras tempelvakter fick se honom skrek de : " Korsfäst , korsfäst ! " Pilatus sa då till dem : " Ta ni själva och korsfäst honom , för jag kan inte finna honom skyldig . "
43019007	Judarna svarade : " Vi har en lag och enligt den lagen måste han dö eftersom han har gjort sig till Guds Son . "
43019008	När Pilatus hörde det blev han riktigt rädd ,
43019009	och han gick tillbaka in i högkvarteret och frågade Jesus : " Varifrån är du ? " Men Jesus gav honom inget svar .
43019010	Pilatus sa : " Svarar du mig inte ? Vet du inte att jag har makt att frige dig och makt att korsfästa dig ? "
43019011	Jesus svarade : " Du skulle inte ha någon makt över mig om du inte hade fått den ovanifrån . Därför har den som överlämnat mig åt dig större synd . "
43019012	Då försökte Pilatus frige honom , men judarna skrek : " Friger du den mannen är du inte kejsarens vän ! Den som gör sig själv till kung sätter sig upp mot kejsaren . "
43019013	När Pilatus hörde de orden lät han föra ut Jesus och satte sig på domartribunen på den plats som kallas Stengården , på hebreiska Gabbata .
43019014	Det var påskens tillredelsedag , sent på förmiddagen . Pilatus sa till judarna : " Se , er kung . "
43019015	De skrek : " Ha ihjäl honom ! Ha ihjäl honom ! Korsfäst honom ! " Pilatus frågade : " Ska jag korsfästa er kung ? " Översteprästerna svarade : " Vi har ingen annan kung än kejsaren . "
43019016	Då överlämnade han Jesus åt dem till att korsfästas . De tog Jesus med sig .
43019017	Och han bar själv sitt kors på väg ut till den plats som kallas Skallen , på hebreiska Golgota .
43019018	Där korsfäste de honom , och med honom två andra på var sin sida och Jesus i mitten .
43019019	Pilatus hade även låtit göra en inskrift som sattes upp på korset . Där stod : ' Jesus från Nasaret , judarnas kung . '
43019020	Denna inskrift läste många judar eftersom platsen där Jesus korsfästes låg nära staden . Texten var skriven på hebreiska , latin och grekiska .
43019021	Då sa judarnas överstepräster till Pilatus : " Skriv inte ' judarnas kung , ' utan skriv att han sa sig vara judarnas kung . "
43019022	Pilatus svarade : " Vad jag har skrivit , det har jag skrivit . "
43019023	Då soldaterna hade korsfäst Jesus tog de hans kläder och delade dem i fyra delar , en åt varje soldat . Även långskjortan tog de , men den var utan sömmar , vävd i ett stycke uppifrån och ner .
43019024	Därför sa de till varandra : " Vi skär inte sönder den utan kastar lott om vem som ska få den . " För Skriften skulle uppfyllas som säger : De delade mina kläder mellan sig och kastade lott om min klädnad . Så gjorde nu soldaterna .
43019025	Vid Jesu kors stod hans mor , hennes syster , Maria som var Klopas hustru , och Maria från Magdala .
43019026	När Jesus såg sin mor och bredvid henne den lärjunge som han älskade , sa han till sin mor : " Kvinna , där är din son . "
43019027	Sedan sa han till lärjungen : " Där är din mor . " Och från den stunden tog lärjungen henne hem till sig .
43019028	Därefter , när Jesus visste att allt redan var fullbordat , sa han för att Skriften skulle uppfyllas : " Jag är törstig . "
43019029	Där stod ett kärl fullt med surt vin , så de satte en svamp fylld med surt vin på en isopstjälk och förde den till hans mun .
43019030	När Jesus hade fått det sura vinet sa han : " Det är fullbordat . " Och han böjde ner huvudet och överlämnade sin ande .
43019031	Eftersom det var tillredelsedag och judarna inte ville att kropparna skulle hänga kvar på korset över sabbaten - för det var en särskilt betydelsefull sabbatsdag - så bad de Pilatus att de korsfästas ben skulle krossas och kropparna föras bort .
43019032	Soldaterna kom därför och krossade benen på dem som var korsfästa med honom , först på den ene och sedan på den andre .
43019033	Men när de kom till Jesus och såg att han redan var död krossade de inte hans ben .
43019034	Men en av soldaterna stack upp hans sida med sitt spjut , och genast kom det ut blod och vatten .
43019035	Den som har sett detta har vittnat , för att även ni ska tro . Hans vittnesbörd är sant , han vet att han talar sanning .
43019036	Detta skedde nämligen för att Skriften skulle uppfyllas : Inget ben ska krossas på honom .
43019037	Och ett annat skriftställe säger : De ska se på honom som de har genomborrat .
43019038	Josef från Arimataia , som var lärjunge till Jesus , fast i hemlighet av rädsla för judarna , bad därefter Pilatus att få ta ner Jesu kropp . Pilatus tillät det , och Josef gick då och tog hans kropp .
43019039	Även Nikodemos kom dit , han som förut hade kommit till Jesus om natten . Han hade med sig en blandning av myrra och aloe , omkring trettio kilo .
43019040	De tog Jesu kropp och lindade den med linnebindlar tillsammans med de aromatiska salvorna , enligt begravningsseden bland judarna .
43019041	Vid den plats där Jesus hade blivit korsfäst låg en trädgård , och i trädgården en ny grav där ingen ännu hade blivit lagd .
43019042	Eftersom det var judarnas tillredelsedag och graven låg nära , lade de Jesus där .
43020001	Tidigt söndag morgon medan det ännu var mörkt kom Maria från Magdala ut till graven och fick se att stenen var borttagen från den .
43020002	Så hon sprang i väg och kom till Simon Petrus och den andre lärjungen , den som Jesus älskade , och sa till dem : " De har tagit bort Herren från graven , och vi vet inte var de har lagt honom . "
43020003	Då begav sig Petrus och den andre lärjungen ut till graven .
43020004	De sprang i väg tillsammans , men den andre lärjungen sprang fortare än Petrus och kom först fram till graven .
43020005	Han lutade sig in och såg linnebindlarna ligga där , men han gick inte in .
43020006	Sedan kom Simon Petrus efter honom , och han gick in i graven och såg linnebindlarna ligga där
43020007	och tygstycket som hade täckt huvudet . Men den låg inte tillsammans med bindlarna utan hopvikt för sig på en särskild plats .
43020008	Sedan gick även den andre lärjungen in , han som hade kommit först till graven . Han såg och trodde .
43020009	De förstod nämligen ännu inte Skriftens ord att Jesus måste uppstå från de döda .
43020010	Lärjungarna gick sedan åter hem .
43020011	Men Maria stod utanför graven och grät . När hon nu grät lutade hon sig in i graven
43020012	och fick då se två änglar i vita kläder sitta där Jesu kropp hade legat , en vid huvudet och en vid fötterna .
43020013	De sa till henne : " Kvinna , varför gråter du ? " Hon svarade : " De har tagit bort min Herre och jag vet inte var de har lagt honom . "
43020014	När hon hade sagt det vände hon sig om och fick se Jesus stå där , utan att förstå att det var han .
43020015	Jesus sa till henne : " Kvinna , varför gråter du ? Vem söker du ? " Hon trodde det var trädgårdsmästaren och sa : " Herre , om du har fört bort honom så säg mig var du har lagt honom , så att jag kan hämta honom . "
43020016	Jesus sa till henne : " Maria . " Hon vände sig om och sa till honom på hebreiska : " Rabbouni " - det betyder lärare .
43020017	Jesus sa : " Rör mig inte , för jag har ännu inte stigit upp till Fadern . Men gå till mina bröder och säg till dem : ' Jag stiger upp till min Fader och er Fader , till min Gud och er Gud ' . "
43020018	Maria från Magdala gick då och berättade för lärjungarna att hon sett Herren och att han hade sagt detta till henne .
43020019	Det var söndag kväll och lärjungarna var samlade bakom låsta dörrar av rädsla för judarna . Jesus kom och stod mitt ibland dem . Han sa till dem : " Frid åt er . "
43020020	När han hade sagt detta visade han dem sina händer och sin sida . Lärjungarna blev glada när de såg Herren .
43020021	Jesus sa igen : " Frid åt er . Som Fadern har sänt mig sänder jag er . "
43020022	Och när han hade sagt det , andades han på dem och sa : " Tag emot den helige Ande .
43020023	Om ni förlåter någon hans synder så är de förlåtna , och om ni binder någon i hans synder så är han bunden . "
43020024	Men Tomas , en av de tolv , som kallades Tvillingen , hade inte varit med dem när Jesus kom .
43020025	De andra lärjungarna sa nu till honom : " Vi har sett Herren . " Men han svarade dem : " Om jag inte får se spikhålen i hans händer och sticka fingret i spikhålen och beröra hans sida , så tror jag inte . "
43020026	Åtta dagar senare var hans lärjungar åter samlade inomhus , och Tomas var med . Dörrarna var låsta . Jesus kom och stod mitt ibland dem och sa : " Frid åt er . "
43020027	Därefter sa han till Tomas : " För hit ditt finger , se här är mina händer . Och för hit din hand och berör min sida . Och tvivla inte , utan tro . "
43020028	Tomas svarade honom : " Min Herre och min Gud . "
43020029	Jesus sa : " Du tror därför att du har sett mig . Saliga är de som har trott fastän de inte har sett . "
43020030	Jesus gjorde många andra tecken i sina lärjungars åsyn som inte är nerskrivna i denna bok .
43020031	Men dessa har blivit nerskrivna för att ni ska tro att Jesus är Kristus , Guds Son , och för att ni troende ska ha liv i hans namn .
43021001	Därefter uppenbarade sig Jesus åter för lärjungarna . Det skedde vid Tiberiassjön , och så här uppenbarade han sig :
43021002	Simon Petrus och Tomas som kallades Tvillingen , Natanael från Kana i Galileen , Sebedaios söner och två andra av hans lärjungar var tillsammans .
43021003	Simon Petrus sa till dem : " Jag går och fiskar . " De andra sa : " Vi följer med dig . " De gick ut och steg i båten , men den natten fångade de inget .
43021004	Tidigt på morgonen stod Jesus på stranden , men lärjungarna visste inte att det var han .
43021005	Jesus sa : " Mina barn , har ni någon fisk ? " De svarade : ” Nej . ”
43021006	Han sa : " Kasta ut nätet på högra sidan om båten och ni ska få . " De kastade ut nätet , och nu kunde de inte längre dra upp det för all fisken .
43021007	Den lärjunge som Jesus älskade sa då till Petrus : " Det är Herren . " När Simon Petrus hörde att det var Herren tog han på sig ytterplagget eftersom han inte var klädd , och hoppade i sjön .
43021008	De andra lärjungarna kom efter i båten med fångsten på släp . De var inte långt från land , knappt hundra meter .
43021009	När de steg i land fick de se en koleld med fisk ovanpå , och bröd .
43021010	Jesus sa till dem : " Bär hit några fiskar som ni har fångat . "
43021011	Simon Petrus steg i båten och drog in nätet som var fullt av stora fiskar , 153 stycken . Men fast det var så många höll nätet .
43021012	Jesus sa till dem : " Kom och ät frukost . " Ingen av lärjungarna vågade fråga honom vem han var . De visste att det var Herren .
43021013	Jesus gick fram och tog brödet och gav dem , och likaså fisken .
43021014	Detta var tredje gången som Jesus uppenbarade sig för lärjungarna efter att han uppstått från de döda .
43021015	När de hade ätit frukost sa Jesus till Simon Petrus : " Simon , Johannes son , älskar du mig mer än de andra gör ? " Han svarade : " Ja , Herre , du vet att jag har dig kär . " Jesus sa : " För mina lamm på bete . "
43021016	För andra gången frågade han : " Simon , Johannes son , älskar du mig ? " Han svarade : " Ja , Herre , du vet att jag har dig kär . " Jesus sa : " Var en herde för mina får . "
43021017	För tredje gången frågade han : " Simon , Johannes son , har du mig kär ? " Petrus blev bedrövad att Jesus för tredje gången frågade : " Har du mig kär ? " och han svarade : " Herre , du vet allt . Du vet att jag har dig kär . " Jesus sa : " För mina får på bete .
43021018	Det jag säger till dig är verkligen sant : När du var yngre spände du själv bältet om dig och gick vart du ville . Men när du blir äldre ska du sträcka ut dina armar och en annan ska spänna bältet om dig och föra dig dit du inte vill . "
43021019	Han sa detta för att ange med vilken slags död Petrus skulle förhärliga Gud . Sedan sa han till honom : " Följ mig . "
43021020	Petrus vände sig om och fick se att den lärjunge som Jesus älskade följde efter , han som vid måltiden hade lutat sig mot Jesus och frågat : " Herre , vem är det som ska förråda dig ? "
43021021	När Petrus såg honom frågade han Jesus : " Herre , vad ska ske med honom ? "
43021022	Jesus svarade : " Om jag vill att han ska leva tills jag kommer , vad angår det dig ? Följ du mig . "
43021023	Så spreds det ryktet ut bland bröderna att den lärjungen inte skulle dö . Men Jesus hade inte sagt till honom att han inte skulle dö , utan : " Om jag vill att han ska leva tills jag kommer , vad angår det dig ? "
43021024	Det är den lärjungen som vittnar om det här och har skrivit ner detta , och vi vet att hans vittnesbörd är sant .
43021025	Jesus gjorde även mycket annat . Om varje händelse skulle skrivas ner tror jag inte att hela världen kunde rymma de böcker som då måste skrivas .
44001001	Bäste Theofilos , i min förra bok skrev jag om allt som Jesus började att göra och lära ,
44001002	fram till den dag då han togs upp till himlen efter att han genom den helige Ande hade gett sina befallningar åt apostlarna som han hade utvalt .
44001003	Efter sitt lidande trädde han fram för dem och gav dem många bevis på att han levde , då han under fyrtio dagar visade sig för dem och talade om Guds rike .
44001004	Och då han var tillsammans med dem befallde han : " Lämna inte Jerusalem utan invänta vad Fadern har lovat , det som ni har hört av mig .
44001005	För Johannes döpte med vatten , men ni ska bli döpta i den helige Ande om några dagar . "
44001006	Då de var tillsammans frågade de Jesus : " Herre , har tiden nu kommit då du ska återupprätta riket åt Israel ? "
44001007	Han svarade : " Det är inte er sak att veta vilka tider och stunder Fadern i sin makt har fastställt .
44001008	Men ni ska få kraft när den helige Ande kommer över er , och ni ska bli mina vittnen i Jerusalem och i hela Judeen och Samarien och överallt på jorden . "
44001009	När han hade sagt detta såg de hur han lyftes upp , och ett moln tog honom ur deras åsyn .
44001010	Medan de såg mot himlen dit han for upp stod plötsligt två män i vita kläder intill dem .
44001011	De sa : " Galileiske män , varför står ni och ser mot himlen ? Denne Jesus som har blivit tagen från er till himlen ska komma tillbaka på samma sätt som ni har sett honom fara till himlen . "
44001012	Därefter återvände de till Jerusalem från det berg som kallas Olivberget och som ligger omkring en kilometer från Jerusalem .
44001013	När de kom dit gick de upp till det rum i övervåningen där de höll till - Petrus , Johannes , Jakob , Andreas , Filippos , Tomas , Bartolomaios , Matteus , Jakob , Alfaios son , Simon seloten och Judas , Jakobs son .
44001014	Dessa höll alla ihop i ständig bön tillsammans med några kvinnor , Jesu mor Maria , och Jesu bröder .
44001015	Under en av dessa dagar , då omkring 120 personer var samlade , trädde Petrus fram bland bröderna och sa :
44001016	" Ni män , bröder , Skriften måste uppfyllas , det som den helige Ande genom Davids mun hade förutsagt om Judas , som visade vägen åt dem som grep Jesus .
44001017	Han räknades som en av oss och hade del i denna tjänst . -
44001018	Denne man förvärvade sig en bit mark för pengarna från sin orättfärdighet . Och han föll framstupa så att buken brast och inälvorna vällde ut .
44001019	Detta blev känt för alla boende i Jerusalem , så markstycket blev på deras språk kallat Akeldamak , Blodsåkern . -
44001020	I Psaltarens bok står det skrivet : Låt hans gård bli öde , låt ingen bo där , och : Låt hans ämbete tas av en annan .
44001021	Därför måste en av de män som var med oss under hela den tid då Herren Jesus umgicks med oss ,
44001022	från Johannes dop till den dag då han blev tagen upp från oss , en av dem måste tillsammans med oss vittna om hans uppståndelse . "
44001023	Då ställde man fram två : Josef som kallades Barsabbas , med tillnamnet Justus , och Mattias .
44001024	Och de bad : " Herre , du som känner allas hjärtan , visa vilken av dessa två du har utvalt
44001025	till att överta denna tjänst och apostlagärning som Judas lämnade för att gå till sin egen plats . "
44001026	Och de kastade lott om dem . Lotten föll på Mattias , och han blev räknad med de elva apostlarna .
44002001	När pingstdagen kom var de alla tillsammans på samma plats .
44002002	Plötsligt kom från himlen ett dån som av en kraftig stormvind , och det fyllde hela huset där de satt .
44002003	De såg tungor likt eldslågor som delade sig och satte sig på var och en av dem .
44002004	Alla fylldes av den helige Ande och började tala andra språk så som Anden ingav dem att tala .
44002005	Nu bodde i Jerusalem fromma judiska män från alla länder under himlen .
44002006	När dånet hördes strömmade folk samman och var förvirrade eftersom var och en hörde sitt eget språk talas .
44002007	Häpna och förundrade sa de : " Är de inte galileer alla dessa som talar ?
44002008	Hur kan då var och en av oss höra sitt eget hemlands språk ?
44002009	Parther , meder , elamiter , boende i Mesopotamien , Judeen och Kappadokien , Pontos och Asien ,
44002010	Frygien och Pamfylien , Egypten och Libyen åt Kyrene till och besökande från Rom ,
44002011	judar och proselyter , kretensare och araber - vi hör dem tala på vårt eget språk om Guds väldiga gärningar . "
44002012	De var alla häpna och villrådiga och frågade varandra : " Vad är det som händer ? "
44002013	Men andra hånskrattade och sa : " De är berusade av sött vin . "
44002014	Då steg Petrus fram med de elva och talade högt till dem : " Ni judiska män och alla ni som bor i Jerusalem , låt det här stå klart för er och lyssna nu på mina ord .
44002015	Det är inte som ni tror att dessa är berusade , det är ju bara tidig förmiddag .
44002016	Utan här sker det som är sagt genom profeten Joel :
44002017	Det ska ske i de sista dagarna , säger Gud : Jag ska utgjuta av min Ande över alla människor . Era söner och era döttrar ska profetera , era unga män ska se syner , era gamla män ska ha drömmar .
44002018	Även över mina tjänare och tjänarinnor ska jag i de dagarna utgjuta av min Ande , och de ska profetera .
44002019	Jag ska låta under ske uppe på himlen och tecken nere på jorden , blod , eld och rökmoln .
44002020	Solen ska förvandlas till mörker och månen till blod innan Herrens dag kommer , den stora och strålande .
44002021	Och då ska var och en som anropar Herrens namn bli frälst .
44002022	Israeliske män , lyssna på mina ord : Jesus från Nasaret var en man bekräftad av Gud inför er genom kraftgärningar och under och tecken vilka Gud genom honom utförde mitt ibland er . Detta känner ni till .
44002023	Han blev efter Guds bestämda plan och förutvetande utlämnad . Ni har med hjälp av laglösa händer korsfäst och dödat honom .
44002024	Men Gud lät honom uppstå och friade honom från dödens vånda , eftersom det var omöjligt att han kunde kvarhållas där .
44002025	För David säger om honom : Jag har alltid Herren för ögonen , för han är på min högra sida så att jag inte ska vackla .
44002026	Därför gladdes mitt hjärta och jublade min tunga . Och än mer : min kropp ska vila i trygghet ,
44002027	för du ska inte lämna min själ i dödsriket eller låta din Helige uppleva förgängelsen .
44002028	Du har visat mig livets vägar , du ska fylla mig med glädje inför ditt ansikte .
44002029	Ni män , bröder , jag kan tryggt säga er att patriarken David är både död och begraven , hans grav finns hos oss än i dag .
44002030	Han var nu en profet och visste att Gud med ed hade lovat honom att sätta någon av hans ättlingar på hans tron .
44002031	I förväg såg han Kristi uppståndelse och sa : Han lämnades inte i dödsriket , och hans kropp upplevde inte förgängelsen .
44002032	Denne Jesus har Gud låtit uppstå , vi är alla vittnen till det .
44002033	Han har blivit upphöjd till Guds högra hand och tagit emot av Fadern den utlovade helige Ande och utgjutit det som ni ser och hör .
44002034	För David har inte farit upp till himlen , men han säger : Herren sa till min Herre : Sätt dig på min högra sida ,
44002035	till dess jag har lagt dina fiender som en pall under dina fötter .
44002036	Hela Israels folk ska därför veta utan minsta tvivel att denne Jesus som ni korsfäste har Gud gjort både till Herre och Kristus . "
44002037	När de hörde detta högg det till i deras hjärtan , och de frågade Petrus och de andra apostlarna : " Ni män , bröder , vad ska vi göra ? "
44002038	Petrus svarade dem : " Omvänd er och låt er alla döpas i Jesu Kristi namn till era synders förlåtelse . Då ska ni få den helige Ande som gåva .
44002039	För löftet gäller er och era barn och alla dem i fjärran , så många som Herren vår Gud kallar . "
44002040	Hans vittnesbörd varade länge , och han uppmanade dem : " Låt er frälsas från detta fördärvade släkte . "
44002041	De som tog emot hans ord lät döpa sig , och den dagen ökade deras antal med omkring tre tusen själar .
44002042	De höll sig troget till apostlarnas lära och gemenskapen , till brödsbrytelsen och bönerna .
44002043	Fruktan kom över varje själ , och många under och tecken gjordes genom apostlarna .
44002044	Alla troende höll sig tillsammans och hade allting gemensamt .
44002045	De sålde allt de ägde och hade , och delade ut åt alla där behov fanns .
44002046	Enigt höll de sig varje dag i templet , och i hemmen bröt de bröd och höll måltid i all anspråkslöshet och med innerlig glädje .
44002047	De prisade Gud och var uppskattade av allt folket . Och Herren ökade varje dag antalet av dem som blev frälsta .
44003001	Petrus och Johannes var på väg upp till templet för den bönestund som hölls vid femtontiden .
44003002	Då bars dit en man som varit lam från födseln . Varje dag satte man honom vid den tempelport som kallas Vackra porten för att tigga av dem som gick in i templet .
44003003	Då han såg att Petrus och Johannes skulle gå in i templet bad han om pengar .
44003004	De fäste blicken på honom , och Petrus sa : " Se på oss . "
44003005	Mannen såg uppmärksamt på dem i förväntan på att få något .
44003006	Men Petrus sa : " Silver och guld har jag inte , men det jag har ger jag dig . I Jesu Kristi nasaréns namn , ställ dig upp och gå . "
44003007	Och Petrus tog hans högra hand och reste honom , och genast fick mannen styrka i fötter och vrister .
44003008	Med ett språng ställde han sig upp och gick omkring . Han följde med dem in i templet där han gick , hoppade och prisade Gud .
44003009	Allt folket såg honom gå omkring och prisa Gud ,
44003010	och de upptäckte att det var mannen som brukade sitta och tigga vid Vackra porten i templet . De blev alldeles häpna och helt utom sig över det som hade hänt med honom .
44003011	Då mannen höll sig till Petrus och Johannes strömmade allt folket fram till dem i den pelarhall som kallas Salomos pelarhall . De var slagna av förundran .
44003012	När Petrus såg det sa han till folket : " Israeliske män , varför förvånas ni över det här och stirrar på oss som om vi av egen kraft eller fromhet hade gjort att han kan gå ?
44003013	Abrahams Gud , Isaks Gud , och Jakobs Gud , våra fäders Gud , har förhärligat sin tjänare Jesus , som ni överlämnade och förnekade inför Pilatus när han hade beslutat att frige honom .
44003014	Ni förnekade den Helige och Rättfärdige och begärde att en mördare skulle friges åt er .
44003015	Livets upphovsman dödade ni , honom som Gud uppväckte från de döda . Det är vi vittnen till .
44003016	Och genom tron på hans namn har det namnet gett styrka åt denne man som ni ser och känner . Tron som kommer genom Jesus har gett honom full hälsa som ni alla kan se .
44003017	Bröder , nu vet jag att ni och era ledare handlade i okunnighet .
44003018	Men Gud har på detta sätt låtit det gå i uppfyllelse som han förutsagt genom alla sina profeter , att hans Kristus skulle lida .
44003019	Omvänd er därför och vänd tillbaka . Då blir era synder utplånade ,
44003020	och tider av ro och ljuvlighet ska komma från Herrens ansikte och han sänder den som är bestämd för er - Kristus Jesus .
44003021	Han måste förbli i himlen tills de tider kommer då allt det blir upprättat som Gud har förkunnat genom sina heliga profeters mun från uråldrig tid .
44003022	Mose sa : Herren er Gud ska låta uppstå åt er en profet lik mig ur era bröders krets . Lyssna till honom i allt vad han säger er .
44003023	Men varje själ som inte lyssnar till den profeten ska utrotas ur folket .
44003024	Och alla profeterna som har talat , från Samuel och framåt , har även förkunnat dessa dagar .
44003025	Ni är söner till profeterna , och till förbundet som Gud slöt med era fäder när han sa till Abraham : I din ättling ska alla folk på jorden bli välsignade .
44003026	Gud lät sin tjänare uppstå först och främst för er . Han sände honom för att välsigna er genom att vända er alla bort från er ondska . "
44004001	Medan Petrus och Johannes talade till folket kom prästerna , tempelkommendanten och saddukeerna emot dem .
44004002	De var mycket irriterade över att de undervisade folket och förkunnade i Jesus uppståndelsen från de döda .
44004003	De grep dem och höll dem fängslade till nästa dag eftersom det redan var kväll .
44004004	Men många av dem som hade hört ordet kom till tro , och antalet män var nu omkring fem tusen .
44004005	Nästa dag samlades Högsta rådet och de äldste och de skriftlärda i Jerusalem ,
44004006	vidare översteprästen Hannas liksom Kajafas , Johannes och Alexandros och alla av översteprästerlig släkt .
44004007	De förde fram apostlarna och förhöret började : " Genom vilken kraft eller i vilket namn har ni gjort detta ? "
44004008	Fylld av den helige Ande svarade då Petrus : " Ni folkets rådsherrar och äldste ,
44004009	om vi i dag förhörs med anledning av en välgärning mot en sjuk man och tillfrågas hur han har blivit botad ,
44004010	då ska ni alla och hela Israels folk veta att den här mannen står frisk framför er i Jesu Kristi nasaréns namn , honom som ni korsfäste och som Gud uppväckte från de döda .
44004011	Jesus är stenen som ni byggnadsarbetare föraktade men som blev en hörnsten .
44004012	Och frälsningen finns inte hos någon annan . För det finns inget annat namn under himlen som getts åt människor genom vilket vi måste bli frälsta . "
44004013	När de såg hur frimodiga Petrus och Johannes var och märkte att båda var outbildade lekmän blev de förvånade . Men de kände till att de hade varit med Jesus .
44004014	Och när de såg mannen som blivit botad stå där tillsammans med dem blev de svarslösa .
44004015	Men de befallde dem att lämna rådssalen och överlade med varandra .
44004016	De sa : " Vad ska vi ta oss till med dessa män ? Att ett tydligt tecken har skett genom dem är uppenbart för alla i Jerusalem och det går inte att förneka .
44004017	Men för att detta inte ska spridas än mer bland folket måste vi varna dem att inte mer tala till någon i det namnet . "
44004018	De kallade in dem och förbjöd dem att på något sätt tala eller undervisa i Jesu namn .
44004019	Men Petrus och Johannes svarade dem : " Döm själva om det är rätt inför Gud att lyda er och inte Gud ,
44004020	för vi kan inte låta bli att berätta om vad vi har sett och hört . "
44004021	Men de hotade dem åter och lät dem sedan gå , då de på grund av folket inte kunde finna ut något straff för dem , eftersom alla prisade Gud för det som hade hänt .
44004022	Mannen som hade blivit botad genom detta tecken var nämligen över fyrtio år .
44004023	Efter att de hade frigetts gick de till sina egna och berättade allt vad översteprästerna och de äldste hade sagt till dem .
44004024	När de hade hört det sa de högt till Gud i enighet : " Härskare , du har gjort himmel och jord och hav och allt som finns där .
44004025	Du har sagt genom den helige Ande som talade genom vår fader David , din tjänare : Varför upprördes hedningarna ? Och varför anstiftade folken meningslösa planer ?
44004026	Jordens kungar trädde fram , och furstarna förenade sig mot Herren och mot hans Kristus .
44004027	För både Herodes och Pontius Pilatus tillsammans med hedningarna och Israels folk förenade sig verkligen i denna stad mot din helige tjänare Jesus , som du har smort .
44004028	Detta för att utföra vad din makt och ditt beslut hade förutbestämt skulle ske .
44004029	Och Herre , se nu hur de hotar oss och låt dina tjänare frimodigt förkunna ditt ord
44004030	genom att du sträcker ut din hand till helande och låter tecken och under ske genom din helige tjänare Jesu namn . "
44004031	När de hade avslutat sin bön skakade platsen där de var samlade och alla fylldes av den helige Ande och förkunnade frimodigt Guds ord .
44004032	Hela skaran av troende var ett hjärta och en själ , och ingen betraktade något han ägde som sitt utan de hade allt gemensamt .
44004033	Och med stor kraft frambar apostlarna vittnesbördet om Herren Jesu uppståndelse . Stor nåd var över dem alla .
44004034	Ingen av dem led någon nöd , för alla som ägde mark eller hus sålde dem och bar fram pengarna för det sålda
44004035	och lade dem vid apostlarnas fötter . Det blev utdelat åt var och en efter behov .
44004036	Även Josef , en levit från Cypern och av apostlarna kallad Barnabas - det betyder Tröstens son -
44004037	ägde en åker . Den sålde han och kom med pengarna och lade dem vid apostlarnas fötter .
44005001	Men en man vid namn Ananias sålde med sin hustru Sapfeira en egendom .
44005002	Med sin hustrus vetskap behöll han en del av pengarna för sig själv och kom med resten och lade vid apostlarnas fötter .
44005003	Då sa Petrus : " Ananias , varför har Satan kunnat fylla ditt hjärta så att du ljög mot den helige Ande och behöll en del av pengarna för marken ?
44005004	Var den inte din så länge du hade den kvar ? Och var inte pengarna dina när den var såld ? Varför beslöt du då detta i ditt hjärta ? Du har inte ljugit för människor utan för Gud . "
44005005	När Ananias hörde de orden föll han ner och dog . Stor fruktan kom över alla som hörde det .
44005006	De yngre männen reste sig , svepte honom och bar bort och begravde honom .
44005007	Omkring tre timmar senare kom hans hustru in ovetande om vad som hade hänt .
44005008	Petrus frågade henne : " Säg mig , sålde ni marken för det priset ? " Hon svarade : " Ja , för det priset . "
44005009	Men Petrus sa : " Varför har ni kommit överens om att fresta Herrens Ande ? Lyssna , deras fotsteg som har begravt din man kan höras vid dörren . Och nu ska de bära bort dig . "
44005010	I samma ögonblick föll hon död ner vid hans fötter . När de unga männen kom in fann de henne död , och de bar bort och begravde henne bredvid hennes man .
44005011	Och stor fruktan kom över hela församlingen och över alla som hörde om denna händelse .
44005012	Genom apostlarnas händer skedde många tecken och under bland folket . Och de var alla enigt tillsammans i Salomos pelarhall .
44005013	Ingen annan vågade ansluta sig till dem , men de var högt aktade av folket .
44005014	Och det blev alltfler troende på Herren , skaror av både män och kvinnor ,
44005015	så att man även bar ut de sjuka på gatorna och lade dem på bäddar och bårar , för att åtminstone Petrus skugga skulle falla på någon av dem när han gick förbi .
44005016	Även från städerna kring Jerusalem kom det en hel mängd som förde med sig sjuka och sådana som plågades av orena andar , och alla blev botade .
44005017	Översteprästen och alla hans anhängare från saddukeernas parti fylldes av ilska och avund ,
44005018	och grep apostlarna och satte dem i allmänt fängelse .
44005019	Men en Herrens ängel öppnade på natten fängelsets portar och förde ut dem och sa :
44005020	" Gå och ställ er i templet och berätta för folket allt som rör detta livets ord . "
44005021	De lyssnade och gick vid gryningen till templet och undervisade . Då översteprästen och hans närmaste män anlände kallade de samman Högsta rådet , hela äldstekåren av Israels söner , och sände bud till fängelset att apostlarna skulle hämtas .
44005022	Men när rättstjänarna kom kunde de inte finna dem i fängelset utan återvände och rapporterade :
44005023	" Vi fann fängelset vara ordentligt låst och vakterna stående vid dörrarna , men då vi öppnade var ingen där . "
44005024	När tempelkommendanten och översteprästerna hörde det blev de ytterst förbryllade över saken och undrade vad detta kunde betyda .
44005025	Men då kom någon och rapporterade : " Lyssna , männen som ni satte i fängelse står i templet och undervisar folket . "
44005026	Då gick tempelkommendanten och rättstjänarna dit och förde bort dem , men utan våld eftersom de var rädda för att bli stenade av folket .
44005027	Då de hade hämtat dem ställdes de inför Högsta rådet , och översteprästen började förhöra dem :
44005028	" Förbjöd vi er inte allvarligt att undervisa i det namnet ? Likväl har ni fyllt Jerusalem med er lära och försöker lägga den där mannens blod på oss . "
44005029	Men Petrus och apostlarna svarade : " Vi måste lyda Gud mer än människor .
44005030	Våra fäders Gud uppväckte Jesus , som ni hade mördat genom att hänga upp på trä .
44005031	Honom har Gud upphöjt till furste och frälsare på sin högra sida , för att ge omvändelse åt Israel och syndernas förlåtelse .
44005032	Vi är vittnen till detta , och även den helige Ande som Gud har skänkt åt dem som lyder honom . "
44005033	När de hörde detta blev de ursinniga och rådslog om att döda dem .
44005034	Men då reste sig en farisé i Högsta rådet , en laglärare vid namn Gamaliel , högt respekterad av allt folket . Han begärde att man skulle föra ut männen ett ögonblick .
44005035	Sedan sa han till dem : " Israeliske män , tänk efter noga vad ni ämnar göra med dessa män .
44005036	För en tid sedan framträdde Theudas och gav sig ut för att vara något och omkring fyra hundra män slöt sig till honom . Men han dödades och alla som trodde på honom skingrades och allt gick om intet .
44005037	Efter honom , vid tiden för skattskrivningen , framträdde Judas från Galileen och fick folk med sig att begå uppror . Men även han miste livet och alla som följde honom skingrades .
44005038	Därför uppmanar jag er nu : håll er ifrån dessa män och låt dem gå . För om detta är människors verk och påhitt så kommer det att rinna ut i sanden .
44005039	Men är det av Gud kan ni aldrig besegra dem . Ni kan till och med finna att ni strider mot Gud . " De höll med honom
44005040	och kallade in apostlarna , lät prygla dem och förbjöd dem att tala i Jesu namn . Sedan fick de gå .
44005041	Apostlarna lämnade Högsta rådet , glada över att de hade betraktats värdiga att lida förakt för Namnets skull .
44005042	Både i templet och hemma fortsatte de att dagligen undervisa och förkunna evangelium om Kristus Jesus .
44006001	Vid den tiden då lärjungarna blev allt fler började de grekisktalande judarna klaga på de hebreiska judarna över att deras änkor blev förbisedda vid den dagliga utdelningen .
44006002	De tolv kallade till sig alla lärjungarna och sa : " Det är inte lämpligt att vi åsidosätter Guds ord för att handha det materiella .
44006003	Bröder , utse därför sju män bland er som har gott anseende och är fyllda av Ande och vishet , så ger vi dem den uppgiften .
44006004	Men vi ska hålla oss till bönen och ordets tjänst . "
44006005	Och förslaget gillades av hela samlingen . De valde Stefanos , en man fylld av tro och den helige Ande , vidare Filippos , Prochoros , Nikanor , Timon , Parmenas och Nikolaos , en proselyt från Antiochia .
44006006	Dem förde de fram inför apostlarna , som bad och sedan lade händerna på dem .
44006007	Och Guds ord spred sig alltmer och antalet lärjungar i Jerusalem ökade kraftigt . Även en stor mängd präster blev lydiga mot tron .
44006008	Stefanos var fylld av nåd och kraft och utförde stora tecken och under bland folket .
44006009	Då framträdde några från den synagoga som kallades ' De frigivnas , ' folk från Kyrene och Alexandria , och folk från Kilikien och Asien . De började diskutera med Stefanos .
44006010	Men de kunde inte försvara sig mot den visdom och den Ande som här talade .
44006011	Då fixade de fram några män som sa : " Vi har hört honom yttra hädiska ord mot Mose och mot Gud . "
44006012	De hetsade upp folket och de äldste och de skriftlärda , och de rusade mot honom och släpade honom med sig och förde honom inför Högsta rådet .
44006013	De förde fram falska vittnen som sa : " Den här mannen upphör aldrig att tala mot denna heliga plats och mot lagen .
44006014	Vi har hört honom säga att den där Jesus från Nasaret ska förstöra denna plats och ändra på de seder som Mose har gett oss . "
44006015	Alla som satt i Högsta rådet stirrade på Stefanos , och de såg att hans ansikte var som en ängels .
44007001	Översteprästen frågade : " Är det så ? "
44007002	Stefanos svarade : " Ni män , bröder och fäder , lyssna . Härlighetens Gud uppenbarade sig för vår fader Abraham i Mesopotamien , innan han bosatte sig i Harran .
44007003	Gud sa till honom : Lämna ditt land och din släkt och gå till det land som jag ska visa dig .
44007004	Då lämnade Abraham Kaldeen och bosatte sig i Harran . Och då hans far hade dött förde Gud honom därifrån till det land där ni nu bor .
44007005	Gud gav honom ingen mark där , inte ens en fotsbredd , men han lovade ge Abraham och hans ättlingar landet som egendom trots att han var barnlös .
44007006	Detta är vad Gud sa : Hans ättlingar ska bo som främlingar i ett land som tillhör andra , som ska göra dem till slavar och plåga dem i fyrahundra år .
44007007	Men jag ska straffa det folk vars slavar de blir , sa Gud , och därefter ska de dra ut och tjäna mig på denna plats .
44007008	Och Gud gav honom omskärelsens förbund . Så blev Abraham far till Isak som han omskar på åttonde dagen , och Isak blev far till Jakob , och Jakob till de tolv patriarkerna .
44007009	Och patriarkerna blev avundsjuka på Josef och sålde honom till Egypten . Men Gud var med honom
44007010	och räddade honom från all nöd han kom i . Han gav Josef visdom och lät honom bli omtyckt av farao , Egyptens kung , som satte honom till styresman över Egypten och hela sitt hus .
44007011	Men hungersnöd och svåra lidanden kom över hela Egypten och Kanaan , och våra fäder kunde inte skaffa sig mat .
44007012	När Jakob fick höra att det fanns säd i Egypten sände han våra fäder dit en första gång .
44007013	Vid andra resan gav Josef sig till känna för sina bröder , och farao fick höra om Josefs släkt .
44007014	Josef sände då bud och inbjöd sin far Jakob och hela sin släkt på sjuttiofem personer .
44007015	Och Jakob for ner till Egypten , och där dog han och våra fäder .
44007016	De fördes till Shekem och lades i den grav som Abraham hade köpt för en summa pengar av Hamors söner i Shekem .
44007017	Men allt eftersom tiden närmade sig då Guds löfte till Abraham skulle uppfyllas , ökade folkets antal kraftigt i Egypten .
44007018	Men då framträdde en annan kung över Egypten , en som inte visste något om Josef .
44007019	Han behandlade vårt folk med list och plågade våra fäder och tvingade dem att sätta ut sina nyfödda så att de skulle dö .
44007020	Vid den tiden föddes Mose , och han var ett vackert barn inför Gud . Han togs om hand under tre månader i sin fars hus .
44007021	Och då han sattes ut togs han upp av faraos dotter som fostrade honom som sin egen son .
44007022	Mose blev undervisad i all egyptisk visdom , och var mäktig i ord och handling .
44007023	När han hade fyllt fyrtio år fick han en ingivelse att han skulle besöka sina bröder , Israels söner .
44007024	Han fick då se hur en av dem blev illa behandlad och tog honom i försvar och hämnades honom genom att slå ihjäl egyptiern .
44007025	Mose trodde att bröderna skulle förstå att Gud ville rädda dem genom honom , men de förstod inte .
44007026	Nästa dag dök han upp inför några som slogs och försökte försona dem . Han sa : ' Ni män är ju bröder , varför gör ni varandra illa ? '
44007027	Men den som hade behandlat sin landsman illa stötte bort Mose och sa : Vem har satt dig till ledare och domare över oss ?
44007028	Tänker du kanske döda mig så som du dödade egyptiern i går ?
44007029	Då Mose hörde det flydde han . Och han levde sedan som främling i Midjan där han blev far till två söner .
44007030	När fyrtio år hade gått visade sig en ängel för honom i öknen vid berget Sinai , i lågan från en brinnande törnbuske .
44007031	Då Mose såg det förundrade han sig över synen , och när han gick närmare för att titta ljöd Herrens röst :
44007032	Jag är dina fäders Gud , Abrahams , Isaks och Jakobs Gud . Mose blev skräckslagen och vågade inte se ditåt .
44007033	Men Herren sa : Ta av dina sandaler , för platsen där du står är helig mark .
44007034	Jag har noga betraktat mitt folks kval i Egypten och hört deras suckar , och jag har kommit ner för att befria dem . Kom nu , jag sänder dig till Egypten .
44007035	Denne Mose som de avvisade med orden : Vem har satt dig till ledare och domare ? honom sände Gud som ledare och befriare genom ängeln som visade sig för honom i törnbusken .
44007036	Denne man ledde dem ut och gjorde under och tecken i Egypten och i Röda havet och i öknen under fyrtio år .
44007037	Det var denne Mose som sa till Israels söner : Gud ska låta uppstå åt er en profet lik mig ur era bröders krets .
44007038	Det var Mose som där i församlingen i öknen var med både ängeln som talade till honom på berget Sinai och med våra fäder . Han tog emot levande ord för att ge till oss .
44007039	Våra fäder ville inte lyda honom utan avvisade honom och återvände i sina hjärtan till Egypten .
44007040	De sa till Aron : Gör gudar åt oss som kan gå framför oss , för vi begriper inte vad som har hänt den där Mose som förde oss ut ur Egypten .
44007041	Och de dagarna gjorde de en kalv och bar fram offer till avguden och firade i glädje över sina händers verk .
44007042	Då vände sig Gud ifrån dem och överlämnade dem till att dyrka himlens här , som det står skrivet i profeternas bok : Ni av Israels folk , bar ni fram åt mig slaktoffer och andra offer under de fyrtio åren i öknen ?
44007043	Ni bar med er Moloks tält och er gud Romfas stjärna , de bilder ni gjorde för att tillbe . Men jag ska fördriva er bortom Babylon .
44007044	Våra fäder hade vittnesbördets tälthelgedom i öknen , inrättat så som den som talade med Mose hade befallt , nämligen efter den förebild som han fick se .
44007045	Denna tälthelgedom övertog våra fäder och förde det hit under Josua när de tog landet i besittning efter de folk som Gud fördrev inför våra fäder . Så var det intill Davids tid .
44007046	David fann nåd inför Gud och bad om att finna en boning åt Jakobs folk .
44007047	Men det blev Salomo som byggde ett hus åt Gud .
44007048	Fast nu bor inte den Högste i något som är byggt av människohand . Som profeten säger :
44007049	Himlen är min tron , jorden är min fotpall . Vad för slags hus kan ni bygga åt mig , säger Herren , eller var skulle min viloplats vara ?
44007050	Har inte min hand gjort allt detta ?
44007051	Ni är trotsiga och oomskurna till hjärta och öron ! Ni står alltid emot den helige Ande , ni som era fäder .
44007052	Finns det någon profet era fäder inte har förföljt ? Och de dödade dem som förutsa att den Rättfärdige skulle komma , honom som ni nu har förrått och mördat ,
44007053	ni som fick lagen genom änglars försorg men inte hållit den . "
44007054	Dessa ord blev som knivhugg i hjärtat på dem och de blev rasande mot Stefanos .
44007055	Men fylld av den helige Ande såg han upp mot himlen och fick se Guds härlighet och Jesus som stod på Guds högra sida .
44007056	Och han sa : " Titta ! Jag ser himlen öppen och Människosonen stå på Guds högra sida . "
44007057	Då skrek de och höll för öronen och rusade alla samtidigt emot honom .
44007058	De släpade honom ut ur staden och stenade honom . Och vittnena lade sina mantlar vid fötterna på en ung man vid namn Saul .
44007059	De stenade Stefanos medan han anropade och bad : " Herre Jesus , ta emot min ande . "
44007060	Han föll på knä och ropade högt : " Herre , ställ dem inte till svars för denna synd ! " Med de orden insomnade han . 8:1 Och Saul tyckte det var rätt att man hade dödat honom .
44008002	Några gudfruktiga män begravde Stefanos och uttryckte stor sorg .
44008003	Men Saul försökte slita sönder församlingen . Han trängde in i hus efter hus och drog fram både män och kvinnor och fick dem i fängelse .
44008004	De som nu hade skingrats vandrade omkring och förkunnade evangeliets budskap .
44008005	Filippos kom ner till staden i Samarien och predikade Kristus för folket .
44008006	Och de höll sig enigt till Filippos budskap när de hörde och såg de tecken som han gjorde .
44008007	Från många människor for nämligen orena andar ut under höga skrik , och många lama och lytta botades .
44008008	Det blev stor glädje i den staden .
44008009	Men i staden fanns en man vid namn Simon som förut hade utövat ockult magi och slagit folket i Samarien med häpnad . Han gav sig ut för att vara något stort .
44008010	Alla , både små och stora , fascinerades av honom och sa : " Det är han som kallas Guds stora kraft . "
44008011	De fascinerades av honom eftersom han under lång tid hade bländat dem med sin ockulta magi .
44008012	Men när de trodde på Filippos som förkunnade evangelium om Guds rike och Jesu Kristi namn lät de döpa sig , både män och kvinnor .
44008013	Även Simon själv kom till tro , och efter att han döpts höll han sig troget till Filippos . Han blev alldeles hänförd när han såg de stora tecken och kraftgärningar som utfördes .
44008014	Då nu apostlarna i Jerusalem fick höra att Samarien hade tagit emot Guds ord , sände de dit Petrus och Johannes
44008015	som kom ner och bad för dem att de skulle få den helige Ande .
44008016	För Anden hade ännu inte fallit på någon av dem , de var endast döpta i Herren Jesu namn .
44008017	De lade då händerna på dem och de tog emot den helige Ande .
44008018	När Simon såg att Anden gavs genom apostlarnas handpåläggning kom han till dem med pengar
44008019	och sa : " Ge mig också den här makten att den jag lägger händerna på får den helige Ande . "
44008020	Men Petrus sa : " Till fördärvet med dig och ditt silver då du menar att Guds gåva kan köpas för pengar !
44008021	Du har inte någon som helst del i detta budskap eftersom ditt hjärta inte är rättvänt inför Gud .
44008022	Omvänd dig därför från denna din ondska och be till Herren så kanske han förlåter ditt hjärtas tankar .
44008023	För jag ser att du är förgiftad av bitterhet och bunden av orättfärdighet . "
44008024	Simon svarade : " Be för mig till Herren att inget av det ni har sagt drabbar mig . "
44008025	Och efter att Petrus och Johannes hade vittnat och talat Herrens ord återvände de till Jerusalem , och under vägen förkunnade de evangeliet i många samariska byar .
44008026	En Herrens ängel talade till Filippos : " Res dig och gå vid middagstid ut på vägen som leder från Jerusalem ner till Gaza . " - Det är en ödslig väg . -
44008027	Han reste sig och gick . Och plötsligt kom där en etiopier , en eunuck , som var hovman hos den etiopiska drottningen Kandake och han förvaltade alla hennes skatter . Han hade kommit till Jerusalem för att tillbe
44008028	och var nu på återresa och satt i sin vagn och läste profeten Jesaja .
44008029	Anden sa till Filippos : " Gå fram till vagnen och håll dig intill den . "
44008030	Filippos sprang fram och hörde honom läsa profeten Jesaja och frågade : " Förstår du vad du läser ? "
44008031	Han svarade : " Hur i hela världen skulle jag kunna det om ingen vägleder mig ? " Och han bad Filippos stiga upp och sätta sig bredvid honom .
44008032	Skriftstället som han läste var detta : Han fördes likt ett får till slakt , och likt ett lamm som är tyst inför klipparen så öppnade han inte sin mun .
44008033	I förnedringen berövades honom rättvisa . Vem kan beskriva hans släkte , eftersom hans liv togs bort från jorden ?
44008034	Hovmannen sa till Filippos : " Jag ber dig , berätta vem profeten talar om , sig själv eller någon annan ? "
44008035	Då tog Filippos till orda och började utifrån detta skriftställe förkunna evangeliet om Jesus för honom .
44008036	På sin färd längs vägen kom de till ett ställe med vatten och hovmannen sa : " Titta , här är vatten . Vad hindrar att jag blir döpt ? "
44008038	Han såg till att stanna vagnen , och både Filippos och hovmannen steg ner i vattnet och han döpte honom .
44008039	När de hade stigit upp ur vattnet ryckte Herrens Ande bort Filippos . Och hovmannen såg honom inte mer eftersom han fortsatte sin resa , fylld av glädje .
44008040	Filippos fann sig ha kommit till Ashdod , och han vandrade omkring och förkunnade evangeliet i alla städer tills han kom till Caesarea .
44009001	Saul som alltjämt andades hot och mordlust mot Herrens lärjungar gick till översteprästen .
44009002	Han bad att få med sig brev till synagogorna i Damaskus : om han fann några män eller kvinnor som hörde till Vägen så skulle han föra dem bundna till Jerusalem .
44009003	Men när han på sin resa närmade sig Damaskus strålade plötsligt ett ljussken från himlen omkring honom .
44009004	Han föll till marken och hörde en röst som sa till honom : " Saul , Saul , varför förföljer du mig ? "
44009005	Han frågade : " Vem är du , herre ? " Han sa : " Jag är Jesus , den som du förföljer .
44009006	Men res dig och gå in i staden , så ska du få veta vad du måste göra . "
44009007	Männen som reste med honom stod där stumma . De hörde rösten men såg ingen .
44009008	Saul reste sig från marken , och han såg ingenting fast hans ögon var öppna . Men de tog hans hand och ledde honom in i Damaskus .
44009009	Under tre dagar var han blind , och han varken åt eller drack .
44009010	I Damaskus fanns en lärjunge vid namn Ananias . Herren sa till honom i en syn : " Ananias . " Han svarade : " Ja , Herre . "
44009011	Herren sa : " Res dig och gå till Raka gatan och fråga i Judas hus efter en man från Tarsos vid namn Saul . För han ber ,
44009012	och i en syn har han sett en man vid namn Ananias komma in och lägga händerna på honom för att han ska se igen . "
44009013	Men Ananias svarade : " Herre , jag har hört av många hur mycket ont den mannen har gjort mot dina heliga i Jerusalem .
44009014	Och här har han fullmakt från översteprästerna att gripa alla som anropar ditt namn . "
44009015	Men Herren sa : " Gå , för han är mitt utvalda redskap till att bära fram mitt namn inför hednafolk och kungar och Israels söner .
44009016	För jag ska visa honom hur mycket han måste lida för mitt namns skull . "
44009017	Ananias gav sig av och kom in i huset och lade sina händer på honom och sa : " Broder Saul , Herren har sänt mig - Jesus som visade sig för dig på vägen hit - för att du ska få tillbaka din syn och fyllas av den helige Ande . "
44009018	Genast var det som om något föll från hans ögon och han fick synen tillbaka . Han reste sig och blev döpt .
44009019	Och efter att ha ätit fick han förnyade krafter . Saul stannade några dagar hos lärjungarna i Damaskus ,
44009020	och omedelbart började han predika i synagogorna att Jesus är Guds Son .
44009021	Alla som hörde honom häpnade och sa : " Var det inte han som i Jerusalem ville utrota dem som anropar detta namn ? Och kom han inte hit för att gripa dem och föra dem till översteprästerna ? "
44009022	Men Saul fick allt större kraft och gjorde judarna som bodde i Damaskus förvirrade när han bevisade att Jesus är Kristus .
44009023	Efter en längre tid beslöt judarna att röja honom ur vägen ,
44009024	men Saul fick kännedom om deras sammansvärjning . Dag och natt höll de även vakt vid stadsportarna för att döda honom .
44009025	Men en natt tog hans lärjungar och firade ner honom i en stor korg genom en öppning i muren .
44009026	När Saul kom till Jerusalem försökte han ansluta sig till lärjungarna . Men alla var rädda för honom eftersom de inte trodde att han var en lärjunge .
44009027	Då tog Barnabas tag i saken och förde honom till apostlarna och berättade för dem hur Saul på vägen hade sett Herren som hade talat till honom , och att Saul frimodigt hade talat i Jesu namn i Damaskus .
44009028	Så Saul stannade hos dem och rörde sig fritt i Jerusalem och talade frimodigt i Herrens namn .
44009029	Och han talade och diskuterade med de grekisktalande judarna , men de stod i begrepp att döda honom .
44009030	När bröderna fick veta det förde de honom ner till Caesarea och sände honom därifrån till Tarsos .
44009031	Församlingen hade det nu lugnt i hela Judeen , Galileen och Samarien och blev uppbyggd . Den levde i Herrens fruktan , och genom den helige Andes stöd ökades antalet .
44009032	Petrus vandrade genom hela området och kom även ner till de heliga som bodde i Lydda .
44009033	Där träffade han en man vid namn Aineas som i åtta år varit sängliggande eftersom han var lam .
44009034	Petrus sa till honom : " Aineas , Jesus Kristus botar dig . Res dig och gör i ordning din bädd . " Genast reste han sig upp .
44009035	Och alla som bodde i Lydda och Sharon såg honom och omvände sig till Herren .
44009036	I Joppe fanns en lärjunge vid namn Tabita - det betyder gasellen . Hon var rik på goda gärningar och gav ofta till behövande .
44009037	Men i de dagarna blev hon sjuk och dog . Man tvättade henne och bar henne till övervåningen .
44009038	Då Lydda ligger nära Joppe och lärjungarna hade hört att Petrus var där sände de två män till honom med en vädjan om att komma till dem så fort som möjligt .
44009039	Petrus reste sig och gick med dem , och väl framme tog de honom till övervåningen . Alla änkorna ställde sig gråtande omkring honom och visade de långskjortor och mantlar som Tabita hade gjort medan hon var hos dem .
44009040	Men Petrus visade ut dem alla och föll på knä och bad . Sedan vände han sig mot den döda och sa : " Tabita , res dig . " Hon öppnade sina ögon , och när hon såg Petrus satte hon sig upp .
44009041	Han räckte henne handen och reste henne upp . Sedan kallade han in de heliga och änkorna och ställde fram henne levande .
44009042	Detta blev känt i hela Joppe , och många kom till tro på Herren .
44009043	Därefter stannade Petrus en längre tid i Joppe hos en viss Simon , som var läderarbetare .
44010001	I Caesarea bodde en man vid namn Cornelius , officer vid den Italiska bataljonen .
44010002	Han var from och fruktade Gud liksom alla i hans hus . Han gav rikligt med gåvor till folket och bad alltid till Gud .
44010003	En dag vid femtontiden såg han tydligt i en syn hur en Guds ängel kom in till honom och sa : " Cornelius . "
44010004	Han stirrade förskräckt på ängeln och sa : " Vad är det , herre ? " Han svarade : " Dina böner och dina gåvor har stigit upp inför Gud som ett minnesoffer .
44010005	Sänd nu några män till Joppe för att hämta en viss Simon som kallas Petrus .
44010006	Han bor som gäst hos läderarbetaren Simon som har ett hus vid havet . "
44010007	När ängeln som talat med honom var borta kallade Cornelius till sig två av sina tjänare och en from soldat bland dem som stod i hans tjänst .
44010008	Han förklarade allting för dem och sände dem till Joppe .
44010009	Nästa dag medan de var på väg och närmade sig staden gick Petrus upp på taket för att be . Det var vid tolvtiden på dagen .
44010010	Och han blev hungrig och ville ha något att äta . Medan maten gjordes i ordning kom han i ett annat tillstånd
44010011	och såg himlen öppen och något som liknade en stor duk komma ner . I dess fyra hörn sänktes den ner till jorden .
44010012	Däri fanns alla slag av fyrfotadjur och kräldjur på jorden och himlens fåglar .
44010013	Och han hörde en röst : " Res dig Petrus , slakta och ät . "
44010014	Petrus svarade : " Absolut inte , Herre . Jag har ju aldrig ätit något oheligt eller orent . "
44010015	Då hörde han för andra gången en röst : " Vad Gud har gjort rent ska inte du hålla för orent . "
44010016	Detta hände tre gånger och sedan togs det hela genast upp till himlen .
44010017	Medan Petrus ännu var undrande över synens betydelse stod plötsligt Cornelius utsända män vid porten . De hade frågat sig fram till Simons hus
44010018	och nu ropade de och undrade om den Simon som kallades Petrus fanns där som gäst .
44010019	Petrus grunnade ännu över synen när Anden sa till honom : " Lyssna , tre män söker dig .
44010020	Res dig och gå ner och följ med dem utan att tveka , för jag har sänt dem . "
44010021	Petrus gick ner till männen och sa : " Det är mig ni söker . Varför har ni kommit hit ? "
44010022	De sa : " Officeren Cornelius är en rättfärdig man som fruktar Gud och är högt ansedd av hela det judiska folket . Av en helig ängel blev han anvisad att kalla på dig till sitt hus och höra vad du har att säga . "
44010023	Så Petrus bjöd in dem och de blev hans gäster . Nästa dag bröt han upp och gav sig i väg i sällskap med dem , och några av bröderna från Joppe följde med honom .
44010024	Följande dag kom de till Caesarea . Cornelius väntade på dem och hade samlat sina släktingar och närmaste vänner .
44010025	När Petrus var på väg in mötte honom Cornelius som föll ner för hans fötter i vördnad .
44010026	Men Petrus reste honom upp och sa : " Ställ dig upp . Även jag är en människa . "
44010027	Och under samtal med Cornelius gick han in och fann många samlade .
44010028	Han sa till dem : " Ni vet att det är förbjudet för en judisk man att umgås med eller besöka någon från ett annat folk . Men Gud har visat mig att jag inte ska kalla någon människa ohelig eller oren .
44010029	Därför kom jag också utan att tveka när ni sände bud efter mig . Nu undrar jag varför ni har bett mig komma hit ? "
44010030	Cornelius svarade : " För fyra dagar sedan vid den här tiden , femtontiden , var jag i bön här hemma när plötsligt en man i skinande kläder stod framför mig
44010031	och sa : ' Cornelius , Gud har hört din bön och kommit ihåg dina gåvor .
44010032	Sänd nu bud till Joppe och be Simon som kallas Petrus att komma hit . Han bor som gäst i läderarbetaren Simons hus vid havet . '
44010033	Jag sände då genast bud efter dig och du gjorde väl i att komma . Nu är vi alla här inför Gud för att höra allt vad Herren har ålagt dig att säga . "
44010034	Då började Petrus tala : " Nu förstår jag hur sant det är att Gud inte gör skillnad på människor ,
44010035	utan välkomnar från varje folk var och en som fruktar honom och gör det som är rätt .
44010036	Gud sände ordet till Israels söner , förkunnande evangeliet om fred genom Jesus Kristus , han som är allas Herre .
44010037	Ni känner till vad som hände , angående budskapet som gick ut över hela Judeen med början i Galileen efter det dop som Johannes predikade -
44010038	detta med Jesus från Nasaret , hur Gud smorde honom med den helige Ande och kraft . Han gick omkring och gjorde gott och botade alla som var i djävulens våld , för Gud var med honom .
44010039	Vi är vittnen till allt han gjorde både på den judiska landsbygden och i Jerusalem . Honom hängde de upp på trä och dödade .
44010040	Och Gud uppväckte honom på tredje dagen och lät honom visa sig ,
44010041	inte för allt folket utan för oss som Gud i förväg hade utvalt som vittnen , vi som åt och drack med honom efter hans uppståndelse från de döda .
44010042	Och han befallde oss att predika för folket och vittna om att han är den som Gud har bestämt till domare över levande och döda .
44010043	Om honom vittnar alla profeterna att var och en som tror på honom får syndernas förlåtelse genom hans namn . "
44010044	Medan Petrus ännu talade föll den helige Ande över alla som lyssnade till ordet .
44010045	Och de troende judar som hade följt med Petrus häpnade över att den helige Andes gåva blev utgjuten även över hedningarna .
44010046	För de hörde dem tala med tungor och upphöja Gud .
44010047	Petrus tog till orda : " Kan någon hindra att dessa blir döpta med vatten när de har tagit emot den helige Ande liksom vi ? "
44010048	Och han påbjöd att de skulle döpas i Jesu Kristi namn . Därefter bad de honom stanna några dagar .
44011001	Apostlarna och bröderna i hela Judeen fick höra att även hedningarna hade tagit emot Guds ord .
44011002	När Petrus kom upp till Jerusalem började ' de omskurna ' att kritisera honom .
44011003	De sa : " Du har besökt oomskurna män och ätit tillsammans med dem . "
44011004	Petrus förklarade då steg för steg vad som hade hänt :
44011005	" Jag var i staden Joppe , och medan jag bad kom jag i ett annat tillstånd och fick se en syn då något som liknade en stor duk komma ner från himlen . I dess fyra hörn sänktes den ner och kom ända ner till mig .
44011006	När jag noga betraktade det fick jag se jordens fyrfotadjur , både vilda och tama , och kräldjur och himlens fåglar .
44011007	Och jag hörde en röst säga till mig : ' Res dig Petrus , slakta och ät . '
44011008	Men jag svarade : ' Absolut inte , Herre . Något oheligt eller orent har ju aldrig kommit i min mun . '
44011009	För andra gången talade en röst från himlen : ' Vad Gud har gjort rent ska inte du hålla för orent . '
44011010	Detta hände tre gånger och sedan drogs alltsammans upp till himlen .
44011011	Och just precis då stod tre män utanför huset där vi var . De hade sänts till mig från Caesarea .
44011012	Anden sa till mig att jag skulle följa med dem utan att tveka . De sex bröderna här följde också med mig , och vi gick in i mannens hus .
44011013	Han berättade för oss hur han hade sett ängeln stå i hans hus och säga : ' Sänd bud till Joppe och låt hämta Simon som kallas Petrus .
44011014	Han ska tala de ord till dig genom vilka du ska bli frälst , du och alla i ditt hus . '
44011015	Och när jag började tala föll den helige Ande på dem , som på oss den första tiden .
44011016	Jag påmindes om Herrens ord hur han sa : ' Johannes döpte med vatten , men ni ska döpas i den helige Ande . '
44011017	När nu Gud gav dem samma gåva som åt oss efter att vi kommit till tro på Herren Jesus Kristus , skulle då jag ställa mig i vägen för Gud ? "
44011018	När de hörde detta blev de lugna och prisade Gud och sa : " Så har Gud skänkt även åt hednafolken den omvändelse som ger liv . "
44011019	De som hade skingrats under den förföljelse som utbröt med anledning av Stefanos begav sig till Fenikien , Cypern och Antiochia . De förkunnade ordet endast för judar .
44011020	Men bland dem fanns några män från Cypern och Kyrene . När de kom till Antiochia började de tala även till hedningarna och förkunnade evangeliet om Herren Jesus .
44011021	Herrens hand var med dem , och ett stort antal som kom till tro omvände sig till Herren .
44011022	När församlingen i Jerusalem fick höra detta sände de Barnabas att bege sig till Antiochia .
44011023	När han kom dit och fick se Guds nåd blev han glad och uppmanade dem alla att helhjärtat förbli trogna Herren .
44011024	För Barnabas var en god man , fylld av den helige Ande och tro . Och ännu fler människor fördes till Herren .
44011025	Därefter begav han sig till Tarsos för att söka upp Saul .
44011026	Han fann honom och tog honom med sig till Antiochia . Under ett helt år var de tillsammans i församlingen och undervisade åtskilliga människor . Det var i Antiochia som lärjungarna först började kallas kristna .
44011027	I de dagarna kom några profeter från Jerusalem ner till Antiochia .
44011028	En av dem hette Agabos . Han trädde fram och förutsa genom Anden att en svår hungersnöd skulle komma över hela världen . - Den inträffade under Claudius . -
44011029	Då beslöt lärjungarna att var och en efter förmåga skulle sända understöd till de bröder som bodde i Judeen .
44011030	Och de gjorde så , de sände det med Barnabas och Saul till de äldste .
44012001	Vid den tiden for kung Herodes våldsamt fram mot en del i församlingen .
44012002	Och Jakob , Johannes bror , lät han avrätta med svärd .
44012003	När han såg att judarna gillade detta fortsatte han och lät gripa även Petrus . Detta hände under det osyrade brödets högtid .
44012004	Och efter att han gripit Petrus satte han honom i fängelse . Han överlämnades åt fyra vaktstyrkor om vardera fyra man att bevaka honom , med avsikt att efter påsken ställa honom inför folket .
44012005	Petrus var alltså fängslad , men församlingen bad innerligt till Gud för honom .
44012006	Natten innan Herodes hade tänkt ställa honom inför rätta låg Petrus och sov mellan två soldater . Han var bunden med två kedjor , och utanför dörren stod vakter som bevakade fängelset .
44012007	Plötsligt stod där en Herrens ängel och ett ljussken strålade i cellen . Han stötte Petrus i sidan och väckte honom och sa : " Skynda dig upp . " Och kedjorna föll från hans händer .
44012008	Ängeln sa : " Spänn fast bältet och ta på dig sandalerna . " Petrus gjorde det och ängeln sa : " Svep manteln om dig och följ mig . "
44012009	Petrus gick ut och följde honom , men han förstod inte att det som skedde genom ängeln var verkligt utan trodde han såg en syn .
44012010	När de hade passerat den första och andra vakten kom de till järnporten som ledde ut till staden . Den öppnades för dem av sig själv , och de kom ut och gick längs en gata och plötsligt försvann ängeln från honom .
44012011	När Petrus kom till sans igen sa han : " Nu förstår jag verkligen att Herren har sänt sin ängel och räddat mig ur Herodes hand och från allt vad det judiska folket förväntat sig . "
44012012	Då detta stod klart gick han till det hus där Maria bodde , hon var mor till den Johannes som kallades Markus . Där var åtskilliga församlade och bad .
44012013	Petrus knackade på porten och en tjänsteflicka vid namn Rhode gick för att höra vem det var .
44012014	Hon kände igen Petrus röst och blev så glad att hon i stället för att öppna porten sprang in och berättade att Petrus stod utanför porten .
44012015	De sa till henne : " Du är inte klok . " Men hon vidhöll att det var så , och då sa de : " Det är hans ängel . "
44012016	Men Petrus fortsatte knacka , och när de öppnade såg de till sin förvåning att det var han .
44012017	Han gav dem tecken med handen att vara tysta och berättade för dem hur Herren hade fört honom ut ur fängelset . Och han sa : " Tala om detta för Jakob och för bröderna . " Sedan gav han sig av till en annan plats .
44012018	När morgonen kom blev det ett väldigt rabalder bland soldaterna angående vad som hade hänt med Petrus .
44012019	Och efter att Herodes hade sökt efter honom utan resultat , förhörde han vakterna och befallde att de skulle föras till avrättning . Därefter lämnade han Judeen och uppehöll sig i Caesarea .
44012020	Herodes var mycket upprörd över folket i Tyros och Sidon . Eniga trädde dessa fram inför kungen , och efter att de fått hans kammarherre Blastos på sin sida bad de om fred . Deras land var nämligen beroende av kungens land för sin försörjning .
44012021	På utsatt dag klädde sig Herodes i kunglig skrud och satte sig på tribunen och höll ett tal till dem .
44012022	Och folket ropade : " En guds röst och inte en människas ! "
44012023	Omedelbart slog honom en Herrens ängel eftersom han inte gav Gud äran . Och han blev uppäten av maskar och dog .
44012024	Men Guds ord hade framgång och utbredde sig .
44012025	Och Barnabas och Saul återvände till Jerusalem efter att ha fullgjort sitt uppdrag . De tog med sig Johannes som kallades Markus .
44013001	I församlingen i Antiochia fanns det profeter och lärare : Barnabas , Symeon som kallades Niger , Lucius från Kyrene , Manaen som hade växt upp med tetrarken Herodes , samt Saul .
44013002	När dessa höll gudstjänst och fastade sa den helige Ande : " Avskilj åt mig Barnabas och Saul för den uppgift som jag har kallat dem till . "
44013003	Då de hade fastat , bett och lagt händerna på dem sände de i väg dem .
44013004	Efter att de blivit utsända av den helige Ande for de ner till Seleukia , och därifrån seglade de till Cypern .
44013005	När de kom till Salamis förkunnade de Guds ord i judarnas synagogor . De hade Johannes med sig som medhjälpare .
44013006	När de hade farit tvärs över ön till Pafos träffade de på en jude som var utövare av ockult magi , en falsk profet vid namn Barjesus .
44013007	Han höll till hos ståthållaren Sergius Paulus , en intelligent man . Denne kallade till sig Barnabas och Saul och önskade få höra Guds ord .
44013008	Men Elymas – vars namn betyder ' ockult magiker ' – motarbetade dem och försökte vända ståthållaren bort från tron .
44013009	Saul som även kallades Paulus , var fylld av den helige Ande och spände ögonen i honom
44013010	och sa : " Du djävulens son , full av svek och skamlöshet , fiende till all rättfärdighet , ska du aldrig upphöra att förvränga Herrens raka vägar ?
44013011	Lyssna , nu drabbar dig Herrens hand och du ska för en tid bli blind och inte kunna se solen . " Och just då föll ett kompakt mörker över honom , och han famlade omkring och sökte en hjälpande hand .
44013012	När då ståthållaren såg vad som hade hänt kom han till tro , överväldigad av Herrens lära .
44013013	Paulus och hans följeslagare seglade ut från Pafos och kom till Perge i Pamfylien , men Johannes avvek från dem och återvände till Jerusalem .
44013014	Själva fortsatte de från Perge och kom till Antiochia i Pisidien . På sabbaten gick de till synagogan och satte sig ner .
44013015	Efter läsningen ur lagen och profeterna lät synagogföreståndarna hälsa : " Ni män , bröder , om någon av er har ett uppbyggligt ord till folket , så varsågod . "
44013016	Då reste sig Paulus , gav tecken med handen och sa : " Israeliske män och ni som fruktar Gud , lyssna .
44013017	Detta folks Gud , Israels Gud , utvalde våra fäder , och han upphöjde sitt folk när de bodde som främlingar i Egypten . Med väldig makt förde han dem ut därifrån .
44013018	Och under fyrtio år härdade han ut med dem i öknen ,
44013019	och utrotade sedan sju folk i Kanaan och gav deras land i arv åt sitt folk .
44013020	Allt tog omkring fyrahundrafemtio år . Därefter gav han dem domare fram till profeten Samuels tid .
44013021	Sedan bad de om en kung , och Gud gav dem Saul , son till Kish och av Benjamins stam , för en tid av fyrtio år .
44013022	Men Gud avlägsnade honom och gjorde David till kung över dem . Om honom gav han sitt vittnesbörd : ' Jag har funnit David , Jishajs son , en man efter mitt hjärta som ska utföra all min vilja . '
44013023	Av hans ättlingar har Gud enligt sitt löfte fört fram en frälsare åt Israel - Jesus .
44013024	Innan han trädde fram förkunnade Johannes omvändelsens dop för hela Israels folk .
44013025	När Johannes stod vid slutet av sin levnad sa han : ' Jag är inte den ni tror att jag är . Men lyssna , han kommer efter mig och jag är inte värdig att knyta upp hans sandaler . '
44013026	Ni män , bröder , söner av Abrahams ätt , och de bland er som fruktar Gud , till oss har budskapet om denna frälsning blivit sänd .
44013027	För de som bor i Jerusalem och deras ledare förstod inte vem Jesus var , och genom att döma honom uppfyllde de profeternas förutsägelser som läses varje sabbat .
44013028	Fast de inte fann någon grund för dödsstraff , begärde de att Pilatus skulle avrätta honom .
44013029	Och när de hade fullbordat allt som var skrivet om honom tog de ner honom från träet och lade honom i en grav .
44013030	Men Gud uppväckte honom från de döda .
44013031	Han visade sig under många dagar för dem som hade följt honom från Galileen upp till Jerusalem och som nu är hans vittnen inför folket .
44013032	Och vi förkunnar för er evangeliet om det löfte som gavs till våra fäder .
44013033	Detta löfte har Gud uppfyllt åt oss , deras barn , genom att låta Jesus uppstå , som det står skrivet i andra psalmen : Du är min son , jag har i dag fött dig .
44013034	Och att Gud lät honom uppstå från de döda för att aldrig mer återvända till förgängelsen , det har han sagt med dessa ord : Jag vill ge er de heliga och pålitliga löften som David fick .
44013035	Därför säger han också på ett annat ställe : Du ska inte låta din Helige uppleva förgängelsen .
44013036	För när David under sin samtid hade tjänat Guds vilja insomnade han och lades hos sina fäder och upplevde förgängelsen .
44013037	Men den som Gud uppväckte upplevde inte förgängelsen .
44013038	Ni män , bröder , därför ska ni veta att det är genom Jesus som syndernas förlåtelse förkunnas för er .
44013039	Och att var och en som tror rättfärdigas i honom från allt som Mose lag inte kunde rättfärdiga er ifrån .
44013040	Se därför till att det som är sagt hos profeterna inte inträffar :
44013041	Lyssna , ni föraktare , häpna och förgås . För jag utför en gärning i era dagar , en gärning som ni inte kommer att tro när den berättas för er . "
44013042	När Paulus och Barnabas gick ut bad folket att få höra samma budskap nästa sabbat .
44013043	Och då man bröt upp från synagogan följde många judar och gudfruktiga proselyter med Paulus och Barnabas . Och de talade till dem och uppmanade dem att förbli i Guds nåd .
44013044	Nästa sabbat samlades nästan hela staden för att lyssna till Herrens ord .
44013045	Men när judarna fick se allt folket fylldes de av avund och hånade Paulus och sa emot honom när han talade .
44013046	Då svarade Paulus och Barnabas frimodigt : " Det var nödvändigt att Guds ord först skulle talas till er . Men eftersom ni avvisar det och inte anser er själva värdiga det eviga livet så vänder vi oss till hednafolken .
44013047	För så har Herren befallt oss : Jag har satt dig till ett ljus för hednafolken , för att du ska bli till frälsning överallt på jorden . "
44013048	När hedningarna hörde detta blev de glada och prisade Herrens ord . Alla som var bestämda till evigt liv kom till tro .
44013049	Och Herrens ord spreds ut över hela området .
44013050	Men judarna hetsade upp ansedda gudfruktiga kvinnor och de ledande männen i staden . De startade en förföljelse mot Paulus och Barnabas och drev bort dem från sitt område .
44013051	Men de skakade dammet av sina fötter mot dem och begav sig till Ikonion .
44013052	Och lärjungarna fylldes av glädje och den helige Ande .
44014001	I Ikonion upprepades det hela . Paulus och Barnabas gick till judarnas synagoga och talade så att många judar och hedningar kom till tro .
44014002	Men de judar som vägrade att tro hetsade upp hedningarna och förgiftade deras sinnen gentemot bröderna .
44014003	Därför stannade de där en lång tid och talade frimodigt i Herren , som bekräftade sitt nådens ord genom att låta tecken och under ske genom deras händer .
44014004	Men folket i staden delade sig , några höll med judarna och andra med apostlarna .
44014005	Och när hedningarna och judarna med sina ledare fick i sinnet att misshandla och stena dem ,
44014006	förstod apostlarna det och flydde till städerna Lystra och Derbe i Lykaonien och trakten där omkring .
44014007	Där förkunnade de evangeliet .
44014008	I Lystra satt en man med kraftlösa ben , han hade varit lam från födseln och aldrig kunnat gå .
44014009	Han lyssnade när Paulus talade . Paulus fäste blicken på honom och när han såg att mannen hade tro till att bli botad ,
44014010	sa han högt : " Res dig och stå på benen ! " Då hoppade han upp och började gå .
44014011	När folket såg vad Paulus hade gjort ropade de på lykaoniska : " Gudarna har stigit ner till oss i mänsklig gestalt ! "
44014012	De kallade Barnabas för Zeus och Paulus för Hermes , eftersom det var han som förde ordet .
44014013	Prästen i zeustemplet utanför staden förde fram tjurar och kransar till portarna och ville offra tillsammans med folket .
44014014	Men när apostlarna Barnabas och Paulus hörde det , rev de sönder sina kläder och rusade in bland folket och ropade :
44014015	" Ni män , vad håller ni på med ? Vi är människor av samma natur som ni . Vi förkunnar evangelium för er , för att ni ska vända er bort från dessa meningslösa ting till en levande Gud , som har skapat himmel och jord och hav och allt vad de rymmer .
44014016	Han har i tider som varit tillåtit alla länder att gå sina egna vägar .
44014017	Ändå lät han sig inte vara utan vittnesbörd , för han gör gott genom att ge er regn från himlen , och fruktbara tider , och tillfredsställer era hjärtan med mat och glädje . "
44014018	Med dessa ord kunde de nätt och jämnt lugna folket och hindra dem från att offra till dem .
44014019	Men från Antiochia och Ikonion kom judar som fick folket på sin sida , och man stenade Paulus och släpade ut honom ur staden i tron att han var död .
44014020	Men när lärjungarna samlades omkring honom reste han sig och gick in i staden . Nästa dag for Paulus med Barnabas till Derbe .
44014021	De förkunnade evangeliet i staden och gjorde många till lärjungar . Sedan återvände de till Lystra , Ikonion och Antiochia .
44014022	De styrkte lärjungarnas själar och uppmanade dem att förbli i tron , och sa : ” Det är genom många lidanden vi måste träda in i Guds rike . ”
44014023	De utnämnde äldste åt dem i varje församling , och efter bön och fasta anförtrodde de dem åt Herren som de hade kommit till tro på .
44014024	Sedan tog apostlarna vägen genom Pisidien och kom till Pamfylien .
44014025	Och när de hade talat ordet i Perge for de ner till Attaleia .
44014026	Därifrån seglade de till Antiochia där de hade överlämnats åt Guds nåd för det uppdrag som de nu hade fullgjort .
44014027	Efter sin ankomst kallade de samman församlingen och berättade om allt vad Gud hade gjort med dem och att han för hednafolken öppnat trons dörr .
44014028	Och de stannade ganska länge hos lärjungarna .
44015001	Några män kom ner från Judeen och började undervisa bröderna : ” Om ni inte låter omskära er enligt Mose sed kan ni inte bli frälsta . ”
44015002	Men Paulus och Barnabas kom i dispyt och häftig diskussion med dem . Bröderna beslöt då att dessa två och ytterligare några skulle fara upp till apostlarna och de äldste i Jerusalem för att utreda stridsfrågan .
44015003	Så de blev utsända av församlingen och for genom Fenikien och Samarien . Där redogjorde de för hedningarnas omvändelse och väckte stor glädje bland alla bröderna .
44015004	Vid sin ankomst till Jerusalem välkomnades de av församlingen och av apostlarna och de äldste , till vilka de berättade allt vad Gud hade gjort med dem .
44015005	Men några troende som tillhörde fariseernas parti steg fram och sa : ” Det är nödvändigt att omskära hedningarna och ålägga dem att hålla Mose lag . ”
44015006	Apostlarna och de äldste samlades då för att behandla frågan .
44015007	Efter en lång diskussion reste sig Petrus och sa : " Ni män , bröder , ni vet att Gud redan i ett tidigt skede gjorde det valet bland er , att genom min mun skulle hednafolken få höra evangeliets ord och komma till tro .
44015008	Och Gud som känner hjärtat har godtagit dem genom att ge den helige Ande åt dem likaväl som åt oss .
44015009	Han gjorde ingen skillnad mellan oss och dem , då han genom tron renat deras hjärtan .
44015010	Varför frestar ni då Gud genom att på lärjungarnas axlar lägga ett ok som varken våra fäder eller vi själva förmått bära ?
44015011	Nej , vi tror att vi såväl som de blir frälsta genom Herren Jesu nåd . "
44015012	Då tystnade alla , och man lyssnade på Barnabas och Paulus som berättade om alla de tecken och under som Gud hade utfört genom dem bland hednafolken .
44015013	När de hade talat klart tog Jakob till orda : " Ni män , bröder , lyssna på mig .
44015014	Simeon har berättat hur Gud först såg till att bland hednafolken få ett folk för sitt namn .
44015015	Och det är i enlighet med profeternas ord , som det står skrivet :
44015016	Jag ska därefter vända tillbaka och åter bygga upp Davids fallna boning . Jag ska bygga upp dess ruiner och resa den igen ,
44015017	så att alla andra människor ska söka Herren , alla folk över vilka mitt namn har utropats . Så säger Herren , som gör detta ,
44015018	det som är känt från evighet .
44015019	Därför är det min uppfattning att vi inte ska göra det svårt för de hedningar som vänder sig till Gud .
44015020	Men vi ska skriva till dem att de ska undvika sådant som orenats genom avgudadyrkan , och otukt , och kött av kvävda djur , och blod .
44015021	För Mose har i varje stad sedan urgammal tid haft sina förkunnare då han föreläses i synagogorna varje sabbat . "
44015022	Då beslöt apostlarna och de äldste med hela församlingen att utse några av deras män och sända dem till Antiochia med Paulus och Barnabas . De valde Judas som kallades Barsabbas , och Silas , båda ledande män bland bröderna .
44015023	De fick med sig följande skrivelse : " Från apostlarna och de äldste , era bröder . Till de bröder i Antiochia och Syrien och Kilikien som är av hednisk härkomst . Vi hälsar er .
44015024	Vi har hört att några som kommit från oss har oroat och förvirrat era själar med sitt tal . Men vi har inte gett dem något uppdrag .
44015025	Vi har därför enhälligt beslutat att utse några män och sända dem till er med våra kära bröder Barnabas och Paulus ,
44015026	som har riskerat livet för vår Herre Jesu Kristi namn .
44015027	Vi har alltså sänt Judas och Silas , och de ska muntligen framföra samma budskap .
44015028	Den helige Ande och vi har beslutat att inte lägga någon börda på er förutom detta nödvändiga :
44015029	Ni ska undvika kött som offrats åt avgudar , och blod , och kött av kvävda djur , och otukt . Om ni håller er ifrån sådant handlar ni rätt . Allt gott . "
44015030	Så sändes de i väg och kom ner till Antiochia där de kallade samman alla och överlämnade brevet .
44015031	Bröderna läste det och gladdes över det uppmuntrande beskedet .
44015032	Judas och Silas , som även själva var profeter , uppmuntrade och styrkte bröderna med ett långt tal .
44015033	Och sedan de hade varit där en tid sändes de tillbaka med en fridshälsning från bröderna till dem som hade sänt ut dem .
44015035	Men Paulus och Barnabas stannade i Antiochia där de med många andra undervisade och förkunnade Herrens ord .
44015036	Efter några dagar sa Paulus till Barnabas : " Låt oss återvända och besöka bröderna i alla de städer där vi har förkunnat Herrens ord , och se hur de har det . "
44015037	Barnabas ville även ta med Johannes som kallades Markus .
44015038	Men Paulus hävdade bestämt att man inte skulle ta med sig den som hade övergett dem i Pamfylien och inte deltagit i arbetet med dem .
44015039	Och det blev en så het ordväxling att de skildes åt . Barnabas tog Markus med sig och seglade till Cypern .
44015040	Paulus däremot utsåg Silas , och gav sig av efter att bröderna överlämnat honom åt Herrens nåd .
44015041	Han reste genom Syrien och Kilikien och styrkte församlingarna .
44016001	Paulus kom även till Derbe och Lystra . Där fanns en lärjunge vid namn Timotheos . Han var son till en judisk kvinna som var troende , och hans far var grek .
44016002	Bröderna i Lystra och Ikonion talade väl om Timotheos .
44016003	Paulus ville ha med honom på resan . Och han tog och omskar honom på grund av judarna i de trakterna , för alla kände till att hans far var grek .
44016004	När de reste genom städerna överlämnades de påbud som apostlarna och de äldste i Jerusalem hade fastställt att de skulle iaktta .
44016005	Så styrktes församlingarna i tron och växte i storlek för varje dag .
44016006	Efter att den helige Ande hade förhindrat dem från att tala ordet i Asien tog de vägen genom Frygien och Galatien .
44016007	När de nådde Mysien försökte de bege sig till Bithynien , men det tillät inte Jesu Ande .
44016008	Då gick de genom Mysien ner till Troas .
44016009	På natten hade Paulus en syn . En man från Makedonien stod och vädjade till honom : " Kom över till Makedonien och hjälp oss . "
44016010	Efter hans syn försökte vi genast ta oss till Makedonien då vi förstod att Gud hade kallat oss att förkunna evangeliet för dem .
44016011	Vi avseglade från Troas och for rakt mot Samothrake , och följande dag till Neapolis .
44016012	Därifrån till Filippi vilken är en betydande stad i denna del av Makedonien och en romersk koloni . I den staden stannade vi några dagar .
44016013	På sabbaten gick vi ut genom stadsporten till en flod där vi förväntade oss att det fanns ett böneställe . Där satte vi oss ner och började tala till de kvinnor som hade kommit dit .
44016014	En kvinna hette Lydia och hörde till de gudfruktiga . Hon handlade med purpurtyger och var från staden Thyatira . Hon lyssnade och Herren öppnade hennes hjärta så att hon tog till sig det som Paulus talade .
44016015	När hon och alla i hennes hus hade blivit döpta vädjade hon : " Om ni anser att jag är en troende på Herren , så kom hem till mig och bo där . " Hon bad oss ihärdigt .
44016016	Och det hände då vi var på väg till bönestället att vi mötte en slavflicka som med hjälp av en ande i sig förutsa framtiden . Hon inbringade sina ägare goda inkomster genom att spå .
44016017	Hon följde Paulus och oss andra medan hon ropade : " Dessa män är den högste Gudens tjänare och de förkunnar för er en väg till frälsning ! "
44016018	Så höll hon på i flera dagar . Men Paulus blev mycket irriterad och vände sig om och sa till anden : " Jag befaller dig i Jesu Kristi namn att komma ut ur henne . " Och i samma ögonblick kom den ut .
44016019	När hennes ägare såg att allt hopp om inkomster gick om intet , grep de Paulus och Silas och släpade dem till torget inför myndigheterna .
44016020	De förde fram dem till stadens domare och sa : " De här männen stör ordningen i vår stad , judar som de är .
44016021	Och de förkunnar seder som är otillåtna för oss som romerska medborgare att acceptera eller följa . "
44016022	Även folket angrep dem , och domarna slet av dem kläderna och befallde att de skulle bli slagna med käpp .
44016023	Efter många utdelade slag kastades de i fängelse och fångvaktaren fick order att hålla dem i säkert förvar .
44016024	Efter en sådan order kastade han dem längst in i fängelset och satte fast deras fötter i stocken .
44016025	Men omkring midnatt var Paulus och Silas i bön och sjöng lovsånger till Gud , och de andra fångarna lyssnade .
44016026	Plötsligt kom ett så kraftigt jordskalv att fängelset skakades i sina grundvalar . Samtidigt öppnades alla dörrar och allas bojor föll av .
44016027	När fångvaktaren vaknade och såg att fängelsets dörrar stod öppna , drog han sitt svärd för att ta sitt liv eftersom han trodde att fångarna hade flytt .
44016028	Men Paulus ropade högt : " Gör dig inget illa , vi är alla här ! "
44016029	Då begärde han facklor och rusade in och föll skräckslagen ner inför Paulus och Silas .
44016030	Och efter att ha fört ut dem frågade han : " Ni herrar , vad måste jag göra för att bli frälst ? "
44016031	De svarade : " Tro på Herren Jesus , så ska du och alla i ditt hus bli frälst . "
44016032	Och de talade Herrens ord till honom och dem som var i hans hus .
44016033	Under samma nattimme tog fångvaktaren hand om dem och tvättade deras sår , och omedelbart därefter döptes han med alla de sina .
44016034	Sedan förde han dem upp till sin bostad och satte fram mat åt dem . Han var överlycklig över att han och alla i hans hus hade kommit till tro på Gud .
44016035	På morgonen sände domarna dit sina rättstjänare med orden : ” Frige männen . ”
44016036	Fångvaktaren framförde det till Paulus och sa : " Domarna har meddelat att ni ska friges . Ni kan därför lugnt gå i väg nu . "
44016037	Men Paulus svarade rättstjänarna : " De har pryglat oss offentligt utan dom fast vi är romerska medborgare , och sedan kastade de oss i fängelse . Och nu tänker de i hemlighet kasta ut oss ? Nej , tack ! De får själva komma och föra ut oss . "
44016038	Rättstjänarna framförde detta till domarna , och när de fick höra att de var romerska medborgare blev de rädda .
44016039	De kom och talade vänligt till dem och förde ut dem och bad dem lämna staden .
44016040	När de hade lämnat fängelset gick de hem till Lydia . Och de träffade bröderna , gav dem förmaning och tröst och for sedan vidare .
44017001	De reste genom Amfipolis och Apollonia och kom till Thessalonike , där judarna hade en synagoga .
44017002	Sin vana trogen gick Paulus in där , och under tre sabbater förde han samtal med dem utifrån Skrifterna
44017003	och förklarade och visade att Kristus måste lida och uppstå från de döda . Han sa : " Denne Jesus som jag förkunnar för er är Kristus . "
44017004	Några av dem blev övertygade och slöt sig till Paulus och Silas , därtill en ansenlig mängd gudfruktiga greker och åtskilliga förnäma kvinnor .
44017005	Men judarna greps av avund och tog med sig en pöbelhop från torget och ställde till med bråk och upplopp i staden . De trängde fram mot Jasons hus och sökte efter Paulus och Silas för att ställa dem inför folksamlingen .
44017006	Men när de inte fann dem släpade de Jason och några bröder till stadens styresmän och skrek : " Dessa som uppviglat hela världen har även kommit hit ,
44017007	och Jason har tagit emot dem , och de bryter alla mot kejsarens påbud och säger att en annan är kung , en Jesus ! "
44017008	Folket och styresmännen blev oroliga när de hörde detta ,
44017009	och efter att de tagit pengar som säkerhet från Jason och de andra frigavs de .
44017010	Så fort det blev natt sände bröderna i väg Paulus och Silas till Beroia . När de kom dit gick de till judarnas synagoga .
44017011	Judarna där var mera mottagliga än de i Thessalonike . De tog villigt emot ordet och utforskade dagligen Skrifterna för att se om allt som sagts stämde .
44017012	Därför kom många av dem till tro , likaså åtskilliga ansedda grekiska kvinnor och män .
44017013	Men när judarna i Thessalonike fick veta att Guds ord förkunnades av Paulus även i Beroia , kom de dit och hetsade upp och oroade massorna .
44017014	Bröderna sände då omedelbart i väg Paulus ner mot kusten , men Silas och Timotheos stannade kvar där .
44017015	De som följde Paulus förde honom ända till Athen och återvände sedan med besked till Silas och Timotheos att komma till honom så snart som möjligt .
44017016	Men då Paulus väntade på dem i Athen blev han upprörd i sin ande när han såg staden så full av avgudabilder .
44017017	Han förde därför samtal i synagogan med judarna och med de gudfruktiga , och på torget varje dag med dem som befann sig där .
44017018	Några epikureiska och stoiska filosofer diskuterade med honom . Och några sa : " Vad är det för ett hopkok av idéer han för fram ? " Andra sa : " Han verkar förkunna om främmande gudar . " Paulus förkunnade nämligen evangeliet om Jesus och uppståndelsen .
44017019	De tog honom med sig till Areopagen och sa : " Kan vi få veta vad det är för en ny lära du talar om ?
44017020	Det du säger låter märkligt i våra öron . Vi vill därför veta vad det hela handlar om . "
44017021	Athenarna och de främlingar som bodde där hade nämligen inte tid för annat än att tala om och lyssna på det som hade nyhetens behag .
44017022	Paulus ställde sig nu mitt inför Areopagen och sa : " Ni män från Athen , jag ser att ni är mycket religiösa i alla avseenden .
44017023	För när jag har gått omkring och betraktat era helgedomar fann jag även ett altare med inskriften : ' Åt en okänd Gud . ' Det som alltså ni ovetande dyrkar , det förkunnar jag för er .
44017024	Gud skapade universum och allting däri . Han är himlens och jordens Herre och bor inte i tempel gjord av människohand .
44017025	Han låter sig inte heller betjänas av människohänder som om han behövde något , han som själv åt alla ger liv och anda och allt .
44017026	Av en enda har han skapat mänsklighetens alla folk till att bo över hela jorden . Han har fastställt bestämda tider och gränser inom vilka de ska bo ,
44017027	för att de ska söka Gud och kanske treva sig fram till honom och finna honom , fastän han inte är långt borta från någon av oss .
44017028	För i honom lever vi och rör oss och är till , som även några av era egna skalder har sagt : ' Vi är av hans släkt . '
44017029	Då vi är av Guds släkt ska vi inte tänka oss att gudomen liknar guld eller silver eller sten , något som är utformat utifrån mänsklig konst och fantasi .
44017030	Gud har haft överseende med okunnighetens tider . Men nu befaller han alla människor överallt att omvända sig ,
44017031	för han har fastställt en dag då han ska döma världen i rättfärdighet genom en man som han har bestämt därtill . Det har han trovärdigt gjort klart för alla genom att uppväcka honom från de döda . "
44017032	När de hörde om uppståndelsen från de döda började några skratta . Men andra sa : " Vi vill höra mera från dig om detta . "
44017033	Så lämnade Paulus dem .
44017034	Men några män slöt sig till honom och trodde , bland dem Dionysios som var medlem av Areopagen . Och en kvinna vid namn Damaris och några till .
44018001	Sedan lämnade Paulus Athen och kom till Korinth .
44018002	Där träffade han en jude vid namn Aquila , född i Pontos . Han hade nyligen med sin hustru Priscilla kommit från Italien på grund av Claudius påbud om att alla judar skulle lämna Rom . Paulus tog in hos dem ,
44018003	och då de hade samma hantverk stannade han hos dem och arbetade , för de var tälttillverkare .
44018004	Varje sabbat förde han samtal i synagogan och övertygade både judar och greker .
44018005	När Silas och Timotheos kom ner från Makedonien ägnade sig Paulus intensivt åt ordet , vittnande för judarna att Jesus är Kristus .
44018006	Men då de var avvisande och skymfade honom , skakade han sina kläder och sa till dem : " Ert blod ska vara över era egna huvuden . Jag är utan skuld . Från och med nu går jag till hednafolken . "
44018007	Och han gick därifrån och tog in hos en gudfruktig man vid namn Titius Justus , vars hus låg intill synagogan .
44018008	Men synagogföreståndaren Crispus och alla i hans hus kom till tro på Herren . Även många av de korinthier som lyssnade kom till tro och blev döpta .
44018009	En natt sa Herren i en syn till Paulus : " Var inte rädd utan tala och tig inte ,
44018010	för jag är med dig . Ingen ska angripa och skada dig , för jag har mycket folk i denna stad . "
44018011	Så uppehöll han sig där i arton månader och undervisade dem i Guds ord .
44018012	Men då Gallio var ståthållare i Achaia gick judarna till förenat angrepp mot Paulus och drog honom inför domstolen
44018013	och sa : " Den här mannen övertalar folk att dyrka Gud i strid mot lagen . "
44018014	Men just då Paulus skulle ta till orda sa Gallio till judarna : " Judar , om det vore fråga om förseelse eller illdåd skulle jag ha giltigt skäl att ta upp ert klagomål .
44018015	Men är det en dispyt angående ord och namn och er egen lag , då är det er ensak . I sådant vill jag inte vara domare . "
44018016	Och han visade bort dem från domstolen .
44018017	Alla grep då synagogföreståndaren Sosthenes och misshandlade honom framför domartribunen . Men Gallio brydde sig inte .
44018018	Paulus stannade i Korinth ännu en tid , därefter tog han avsked av bröderna och seglade till Syrien i sällskap med Priscilla och Aquila . Han hade i Kenchreai låtit raka sitt huvud eftersom han hade avlagt ett löfte .
44018019	Då de kom till Efesos lämnade Paulus dem , men själv gick han in i synagogan och talade med judarna .
44018020	De bad honom stanna längre , men han avböjde
44018021	och tog avsked med orden : " Jag kommer tillbaka till er om Gud vill . " Sedan avseglade han från Efesos .
44018022	Och när han hade kommit till Caesarea gick han upp till Jerusalem och hälsade på församlingen , och for sedan ner till Antiochia .
44018023	Efter en tid där bröt han upp och for från plats till plats i området Galatien och Frygien och styrkte alla lärjungarna .
44018024	En jude vid namn Apollos kom till Efesos . Han var född i Alexandria och var en vältalig man med gedigen kunskap i Skrifterna .
44018025	Han hade fått undervisning om Herrens väg , och brinnande i Anden talade och undervisade han utförligt om Jesus . Men han kände bara till Johannes dop .
44018026	Och han började frimodigt tala i synagogan . Då Priscilla och Aquila hörde honom tog de honom avsides och förklarade Guds väg för honom än mer ingående .
44018027	När Apollos ville fara över till Achaia backade bröderna upp det och skrev till lärjungarna att välkomna honom . När han kom dit blev han till stor hjälp för dem som genom nåden hade kommit till tro .
44018028	För kraftfullt bemötte han offentligt judarna i det att han bevisade genom Skrifterna att Jesus är Kristus .
44019001	Medan Apollos var i Korinth reste Paulus genom höglandet och kom till Efesos . Där träffade han några lärjungar
44019002	och frågade dem : " Tog ni emot den helige Ande när ni kom till tro ? " De svarade : " Nej , vi har inte ens hört att det finns en helige Ande . "
44019003	Han frågade : " Vilket dop blev ni då döpta med ? " De svarade : " Med Johannes dop . "
44019004	Paulus sa : " Johannes döpte med omvändelsens dop och sa till folket att de skulle tro på den som kom efter honom , på Jesus . "
44019005	När de fick höra detta blev de döpta i Herren Jesu namn .
44019006	Och då Paulus lade händerna på dem kom den helige Ande över dem och de talade med tungor och profeterade .
44019007	Det var tillsammans omkring tolv män .
44019008	Sedan gick han in i synagogan och under tre månader talade han frimodigt , och förde övertygande samtal med dem om Guds rike .
44019009	Men där fanns några som förhärdade sig och vägrade tro och som talade illa om Vägen inför folket . Då gick han ifrån dem och tog lärjungarna med sig och höll dagliga samtal i Tyrannos föreläsningssal .
44019010	Detta pågick under två år så att alla som bodde i Asien fick höra Herrens ord , både judar och hedningar .
44019011	Gud gjorde ovanliga kraftgärningar genom Paulus händer ,
44019012	så att även tygstycken och klädesplagg som varit i beröring med hans hud fördes till de sjuka , och sjukdomarna försvann och de onda andarna for ut från dem .
44019013	Även några kringvandrande judiska exorcister tog sig för att uttala Herren Jesu namn över dem som hade onda andar i sig . De sa : " Jag påbjuder er vid den Jesus som Paulus predikar . "
44019014	Det var sju söner till en judisk överstepräst vid namn Skeuas som gjorde så .
44019015	Men den onda anden svarade dem : " Jesus känner jag och jag vet vem Paulus är , men vilka är ni ? "
44019016	Och mannen som hade den onda anden i sig kastade sig över dem , övermannade båda två så brutalt att de måste fly ut ur huset , nakna och blodiga .
44019017	Detta blev känt för alla judar och hedningar som bodde i Efesos , och fruktan kom över dem alla och Herren Jesu namn blev upphöjt .
44019018	Många av de troende kom och bekände och berättade vad de hade ägnat sig åt .
44019019	Åtskilliga av dem som hade sysslat med ockultism samlade ihop sina böcker och brände upp dem offentligt . Deras värde uträknades till omkring etthundrasextio årslöner .
44019020	På detta sätt hade Herrens ord mäktig framgång och var kraftfullt .
44019021	Efter dessa händelser beslöt Paulus i Anden att resa genom Makedonien och Achaia till Jerusalem . Han sa : " När jag har varit där måste jag även till Rom . "
44019022	Han sände två av sina medhjälpare , Timotheos och Erastos , till Makedonien . Själv stannade han en tid i Asien .
44019023	Vid den tiden blev det mycket oroligt med anledning av Vägen .
44019024	En silversmed vid namn Demetrios tillverkade nämligen artemistempel av silver och skaffade därmed hantverkarna ansenliga inkomster .
44019025	Nu kallade han samman dem och sådana som hade liknande arbeten och sa : " Ni män , ni vet att vårt välstånd kommer från denna verksamhet .
44019026	Och nu ser och hör ni hur den där Paulus har övertalat och vilselett många människor , inte bara i Efesos utan i nästan hela Asien , med sitt tal om att handtillverkade gudar inte är några gudar .
44019027	Det finns en risk att inte bara vårt hantverk får dåligt rykte , utan också att den stora gudinnan Artemis tempel förlorar sitt anseende och att hon själv berövas sin storhet , hon som hela Asien och hela världen dyrkar . "
44019028	Då de hörde detta blev de ursinniga och skrek : " Stor är efesiernas Artemis ! "
44019029	Det blev kalabalik i hela staden och de stormade som en man till teatern och släpade med sig Gaius och Aristarchos , två makedonier som var Paulus följeslagare .
44019030	Paulus ville gå in bland folksamlingen men det tillät inte lärjungarna honom .
44019031	Även några höga ämbetsmän i provinsen som var hans vänner lät meddela honom i vädjande ordalag att inte våga sig in på teatern .
44019032	Där skreks det allt möjligt eftersom folksamlingen var förvirrad , och de flesta förstod inte varför de hade samlats .
44019033	En del ur hopen drog slutsatsen att Alexandros var orsaken eftersom judarna knuffade fram honom . Alexandros gav tecken med handen och försökte hålla ett försvarstal inför folksamlingen .
44019034	Men då de förstod att han var jude , ropade de unisont i två timmar : " Stor är efesiernas Artemis ! "
44019035	Men stadssekreteraren lugnade folket och sa : " Ni män från Efesos , finns det någon människa som inte vet att staden Efesos är vårdare av den stora Artemis tempel och av det som föll ner från himlen ?
44019036	Eftersom detta är obestridligt ska ni hålla er lugna och inte göra något överilat .
44019037	För ni har fört hit dessa män som varken har rånat tempel eller smädat vår gudinna .
44019038	Om därför Demetrios och hans hantverkare vill föra talan mot någon , så finns det domstolar och ståthållare . Låt dem processa .
44019039	Begär ni något utöver detta , ska det avgöras i den lagliga folkförsamlingen .
44019040	Och vi riskerar att anklagas för uppror efter vad som inträffat idag , eftersom vi inte har något att anföra till försvar för denna oregerliga sammankomst . " Och med de orden upplöste han samlingen .
44020001	Då oroligheterna hade lagt sig sände Paulus efter lärjungarna och uppmuntrade dem . Därefter tog han farväl och for till Makedonien .
44020002	Efter att han farit genom det området och ihärdigt förmanat och tröstat bröderna kom han till Grekland
44020003	där han uppehöll sig i tre månader . Han stod i begrepp att avsegla till Syrien , men en judisk sammansvärjning mot honom gjorde att han i stället reste tillbaka genom Makedonien .
44020004	Med Paulus följde Pyrrhos son Sopatros från Beroia , Aristarchos och Secundus från Thessalonike , Gaius från Derbe , Tychikos och Trofimos från Asien , och Timotheos .
44020005	Dessa avreste i förväg och inväntade oss i Troas .
44020006	Men vi avseglade från Filippi efter det osyrade brödets högtid , och fem dagar senare träffade vi dem i Troas , där vi stannade i sju dagar .
44020007	På söndagen var vi samlade till brödsbrytelse . Paulus , som avsåg att resa nästa dag , talade till dem och hans tal varade ända till midnatt .
44020008	Det fanns en hel del lampor på övervåningen där vi var samlade .
44020009	En ung man vid namn Eutychos satt vid fönstret , och då Paulus talade länge föll han i djup sömn . Överväldigad av sömnen föll han ner från tredje våningen , och lyftes upp död .
44020010	Paulus gick då ner och lade sig över honom och tog honom i sina armar och sa : " Var inte oroliga , för hans själ är kvar i honom . "
44020011	Sedan gick Paulus åter upp , bröt brödet och åt . Han talade länge , ända till gryningen , då han lämnade dem .
44020012	De gick i väg med pojken . Han levde , och de kände stor lättnad .
44020013	Vi hade i förväg avseglat med skeppet till Assos där vi skulle ta med Paulus . Så hade han bestämt , eftersom han själv avsåg att ta landvägen .
44020014	Då han mötte oss i Assos tog vi honom ombord och kom så till Mitylene .
44020015	Därifrån avseglade vi nästa dag och nådde fram i höjd med Chios . Nästa dag lade vi till vid Samos , och dagen därpå kom vi till Miletos .
44020016	Paulus hade nämligen beslutat att segla förbi Efesos för att inte bli fördröjd i Asien . Han ville skynda på för att om möjligt vara i Jerusalem på pingstdagen .
44020017	Från Miletos sände han bud till Efesos och kallade till sig församlingens äldste .
44020018	När de hade kommit till honom sa han : " Ni vet hur jag levde bland er hela tiden , från första dagen jag kom till Asien ,
44020019	hur jag tjänade Herren i all ödmjukhet , under tårar , och under prövningar som mötte mig genom judarnas sammansvärjning .
44020020	Jag har inte undanhållit något som kunde vara er till nytta utan gjort det känt , och jag har undervisat offentligt och i hemmen .
44020021	Och för både judar och hedningar har jag vittnat om omvändelse till Gud och tro på vår Herre Jesus .
44020022	Och lyssna , bunden i Anden beger jag mig till Jerusalem utan att veta vad som ska möta mig där .
44020023	Jag vet bara att den helige Ande i stad efter stad gör klart för mig att bojor och lidanden väntar mig .
44020024	Men jag anser inte att mitt liv har något värde för mig själv , utan jag vill bara fullborda mitt lopp och den tjänst som jag har fått av Herren Jesus : att vittna om Guds nåderika evangelium .
44020025	Och lyssna , nu vet jag att ni inte mer ska se mitt ansikte , alla ni som jag varit hos och predikat riket för .
44020026	Därför vittnar jag i dag för er att jag är utan skuld till någons blod ,
44020027	för jag har inte undanhållit att göra känt för er allt vad som rör Guds plan och vilja .
44020028	Ge akt på er själva och på hela den hjord där den helige Ande har satt er till församlingsledare , för att ni ska vara herdar i Guds församling som han har vunnit åt sig med sitt eget blod .
44020029	Jag vet att när jag har lämnat er ska vilda vargar komma in bland er som inte ska skona hjorden .
44020030	Och bland er själva ska män träda fram med förvrängda budskap för att dra lärjungarna över på sin sida .
44020031	Var därför vaksamma . Och kom ihåg att jag oavbrutet under tre års tid , natt och dag , inte upphörde att vägleda var och en av er under tårar .
44020032	Jag överlämnar er nu åt Gud och hans nåderika ord , som förmår uppbygga er och ge åt er arvslotten bland alla dem som helgats .
44020033	Jag har inte haft begär till någons silver eller guld eller kläder .
44020034	Ni vet själva att dessa händer har sörjt för mina egna och mina följeslagares behov .
44020035	I allt har jag visat er att ni genom att arbeta så ska hjälpa de utsatta och minnas de ord som Herren Jesus själv sa : ' Det är saligare att ge än att få ' . "
44020036	Och efter att ha sagt detta knäböjde han med dem alla och bad .
44020037	Alla började storgråta , och de omfamnade honom och kysste honom .
44020038	Det som särskilt smärtade dem var hans ord om att de inte skulle se hans ansikte mer . Därefter följde de honom till skeppet .
44021001	När vi hade skilts från dem och lagt ut seglade vi rakt mot Kos . Nästa dag till Rhodos och därifrån till Patara .
44021002	Där fann vi ett skepp som skulle fara över till Fenikien , och vi gick ombord och avseglade .
44021003	Vi siktade Cypern och lämnade ön bakom oss på babords sida , seglade till Syrien och kom till Tyros , där lasten skulle lossas .
44021004	Vi sökte upp lärjungarna och stannade där i sju dagar . De sa till Paulus genom Anden att inte bege sig upp till Jerusalem .
44021005	Men när dagarna där hade gått bröt vi upp och fortsatte resan . De följde oss alla inklusive kvinnor och barn tills vi kom ut ur staden . Där böjde vi knä på stranden och bad
44021006	innan vi tog avsked av varandra . Sedan steg vi ombord på skeppet , och de återvände hem .
44021007	Från Tyros kom vi till Ptolemais , där vår sjöresa tog slut . Vi hälsade på bröderna och stannade hos dem en dag .
44021008	Nästa dag fortsatte vi och kom till Caesarea där vi tog in hos evangelisten Filippos , som var en av de sju , och stannade hos honom .
44021009	Han hade fyra ogifta döttrar som profeterade .
44021010	Efter flera dagar där kom en profet vid namn Agabos ner från Judeen .
44021011	Han kom till oss och tog Paulus bälte och band sina fötter och händer och sa : " Detta säger den helige Ande : Så här kommer judarna i Jerusalem att binda den man som äger detta bälte . Och de ska överlämna honom åt hedningarna . "
44021012	När vi och folket som bodde där hörde det vädjade vi till Paulus att inte gå upp till Jerusalem .
44021013	Då svarade han : " Vad gör ni , gråter och krossar mitt hjärta ? Jag är beredd att inte bara bindas utan också att dö i Jerusalem för Herren Jesu namns skull . "
44021014	Och då han inte lät sig övertalas lugnade vi oss och sa : " Ske Herrens vilja . "
44021015	Efter dagarna där gjorde vi oss redo och begav oss upp till Jerusalem .
44021016	Några lärjungar från Caesarea följde med oss och tog oss till Mnason från Cypern , en lärjunge sedan länge hos vilken vi skulle få bo .
44021017	Då vi anlände till Jerusalem välkomnade bröderna oss med glädje .
44021018	Nästa dag gick Paulus med oss andra till Jakob , och alla de äldste var närvarande .
44021019	Paulus hälsade på dem och berättade sedan utförligt om allt som Gud hade gjort genom hans tjänst bland hednafolken .
44021020	När de hörde det prisade de Gud . Sedan sa de till honom : " Broder , du ser att det finns tiotusentals troende bland judarna och alla ivrar de för lagen .
44021021	Men de har fått höra att du lär alla judar ute bland hednafolken att överge Mose och säger att de inte ska omskära sina barn eller leva efter våra seder .
44021022	Vad ska vi göra ? De får helt säkert höra att du har kommit .
44021023	Gör därför så här . Vi har fyra män som har avlagt ett löfte .
44021024	Ta med dem och rena dig tillsammans med dem , och betala för dem så att de kan raka sina huvuden . Då ska alla förstå att vad de hört om dig saknar grund och att du själv håller lagen och lever efter den .
44021025	Men vad avser hedningar som har kommit till tro har vi skrivit och beslutat : De ska avhålla sig från kött som offrats åt avgudar , och blod , och kött från kvävda djur , och otukt . "
44021026	Nästa dag tog Paulus med sig männen och renade sig tillsammans med dem . Sedan gick han till templet och meddelade när renhetsdagarna skulle vara avslutade och offer bäras fram för var och en av dem .
44021027	När de sju dagarna nästan var över fick judarna från Asien syn på Paulus i templet . De hetsade upp hela folkmassan och tog fast honom
44021028	och ropade till männen : " Israeliter , kom och hjälp ! Det här är mannen som överallt undervisar alla emot folket och lagen och denna plats . Dessutom har han tagit med sig hedningar in i templet och orenat denna heliga plats ! "
44021029	De hade nämligen tidigare sett efesiern Trofimos i staden tillsammans med Paulus och de antog att Paulus hade fört honom in i templet .
44021030	Hela staden kom i rörelse och folk strömmade till och de grep Paulus och släpade honom ut ur templet , och genast stängdes portarna .
44021031	Under det att de försökte döda honom kom en rapport till den romerske kommendanten om att det var kaos i hela Jerusalem .
44021032	Han tog då omedelbart med sig soldater och officerare och skyndade ner till dem . Så fort folket fick se kommendanten och soldaterna upphörde de att misshandla Paulus .
44021033	Kommendanten steg då fram , grep tag i honom och gav order att belägga honom med dubbla kedjor . Sedan förhörde han sig om vem Paulus var och vad han hade gjort .
44021034	Men från hopen skreks det allt möjligt , och då han i allt tumultet inte kunde få klart besked gav han order att föra honom till kasernen .
44021035	Då han kom till trappan blev soldaterna tvungna att bära honom på grund av hopens våldsamhet ,
44021036	för massan som följde efter skrek : " Ha ihjäl honom ! "
44021037	Just när Paulus skulle föras in i kasernen frågade han kommendanten : " Får jag säga något till dig ? " Han sa : " Kan du grekiska ?
44021038	Du är alltså inte egyptiern som för en tid sedan gjorde uppror och ledde de fyra tusen knivmännen ut i öknen ? "
44021039	Paulus svarade : " Jag är jude från Tarsos i Kilikien , medborgare i en betydande stad . Jag ber dig , tillåt mig tala till folket . "
44021040	Kommendanten gav honom sin tillåtelse . Paulus stod på trappan och gav tecken med handen åt folket , och då det blev alldeles lugnt talade han till dem på hebreiska :
44022001	" Ni män , bröder och fäder , lyssna nu på mitt försvar till er . "
44022002	När de hörde att han talade till dem på hebreiska blev det än tystare . Och han fortsatte :
44022003	" Jag är jude , född i Tarsos i Kilikien men uppvuxen här i staden . Vid Gamaliels fötter blev jag undervisad i vår rigorösa fäderneärvda lag och jag var lika ivrig att tjäna Gud som ni alla är i dag .
44022004	Jag förföljde den Vägen till döds och grep både män och kvinnor och fängslade dem .
44022005	Det kan även översteprästen och hela Högsta rådet intyga om mig . Av dem fick jag också med mig brev till bröderna i Damaskus . Dit for jag för att fängsla också dem som fanns där och föra dem till Jerusalem för att där straffas .
44022006	Men under färden då jag mitt på dagen närmade mig Damaskus , omgavs jag plötsligt av ett intensivt strålande sken från himlen .
44022007	Jag föll till marken och hörde en röst säga till mig : ' Saul , Saul , varför förföljer du mig ? '
44022008	Jag frågade : ' Vem är du , herre ? ' Han svarade : ' Jag är Jesus från Nasaret , den som du förföljer . '
44022009	De som var med mig såg ljuset men de hörde inte rösten som talade till mig .
44022010	Jag frågade : ' Vad ska jag göra , Herre ? ' Herren sa : ' Res dig och gå in i Damaskus . Där ska du få veta allt som är bestämt att du ska utföra . '
44022011	Då jag inte kunde se på grund av detta härlighetens ljussken så fick mina följeslagare leda mig vid handen , och jag kom så till Damaskus .
44022012	En viss Ananias kom till mig . Han var en from och lagtrogen man som var väl ansedd av alla judar som bodde där .
44022013	Och stående vid min sida sa han : ' Broder Saul , se ! ' Och jag kunde omedelbart se honom .
44022014	Ananias sa : ' Våra fäders Gud har utvalt dig till att få kunskap om hans vilja och till att se den Rättfärdige och höra hans röst .
44022015	För du ska bli ett vittne för honom inför alla människor om vad du har sett och hört .
44022016	Vad väntar du på ? Res dig upp , låt döpa dig och tvätta bort dina synder genom att anropa hans namn . '
44022017	Då jag hade återvänt till Jerusalem och bad i templet hände sig att jag kom i ett annat tillstånd
44022018	och såg honom som sa till mig : ' Skynda att omedelbart lämna Jerusalem , för här kommer de inte att acceptera ditt vittnesbörd om mig . '
44022019	Jag sa : ' Herre , de vet att jag i den ena synagogan efter den andra fängslade och misshandlade dem som trodde på dig .
44022020	Och när ditt vittne Stefanos blod blev utgjutet var jag närvarande och tyckte det var rätt , och jag vaktade kläderna åt dem som dödade honom . '
44022021	Han sa till mig : ' Gå , för jag ska sända dig till hednafolken i fjärran ' . "
44022022	Fram till det ordet hade folkmassan lyssnat på honom , men nu ropade de : " Bort från jorden med den där ! En sådan borde inte få leva ! "
44022023	Medan de skrek och rev av sina kläder och kastade upp damm i luften
44022024	gav kommendanten order och sa att Paulus skulle föras in i kasernen och förhöras under prygel , så att han fick veta varför de gapade så mot Paulus .
44022025	När man hade sträckt ut honom med remmarna sa Paulus till officeren som stod där : " Är det tillåtet för er att prygla en romersk medborgare som inte har blivit dömd ? "
44022026	När officeren hörde det gick han till kommendanten och anmälde det och sa : " Vad står du i begrepp att göra ? Den mannen är romersk medborgare . "
44022027	Kommendanten gick då dit och frågade : " Svara mig , är du romersk medborgare ? " Paulus svarade : " Ja . "
44022028	Kommendanten sa : " Jag betalade mycket pengar för detta medborgarskap . " Paulus svarade : " Men jag har det från födseln . "
44022029	De som skulle förhöra honom drog sig då omedelbart tillbaka . Även kommendanten blev rädd då han insåg att Paulus var romersk medborgare och han hade låtit binda honom .
44022030	Nästa dag ville han få klart besked om vad judarna anklagade Paulus för . Han lösgjorde honom och gav order att översteprästerna och hela Högsta rådet skulle samlas . Sedan förde han ner Paulus och ställde honom inför dem .
44023001	Paulus fäste blicken på Högsta rådet och sa : " Ni män , bröder , jag har levt inför Gud med allt gott samvete intill denna dag . "
44023002	Då befallde översteprästen Ananias dem som stod bredvid att slå Paulus på munnen .
44023003	Då sa Paulus till honom : " Gud ska slå dig , du vitkalkade vägg . Du sitter här för att döma mig efter lagen och så befaller du mot lagen att de ska slå mig . "
44023004	Men de som stod bredvid sa : " Förolämpar du Guds överstepräst ! "
44023005	Paulus svarade : " Bröder , jag visste inte att han var överstepräst . Det står ju skrivet : Tala inte ont om en ledare för ditt folk . "
44023006	Då Paulus visste att en grupp bestod av saddukeer och en annan av fariseer ropade han i Högsta rådet : " Ni män , bröder , jag är farisé och son till fariseer . Det är för hoppet om de dödas uppståndelse jag står inför rätta ! "
44023007	När han sa så utbröt en dispyt mellan fariseerna och saddukeerna , och samlingen delade sig i två läger .
44023008	Saddukeerna förnekar nämligen att det finns någon uppståndelse eller någon ängel eller ande , medan fariseerna bekänner sig till allt detta .
44023009	Det blev ett väldigt oväsende , och några skriftlärda som hörde till fariseernas parti reste sig och hävdade med eftertryck : " Vi kan inte se att den här mannen har gjort något ont . Tänk om en ande har talat till honom , eller en ängel ! "
44023010	Dispyten blev så häftig att kommendanten var rädd att de skulle slita Paulus i stycken . Så han gav order om att vaktstyrkan skulle gå ner och med våld ta honom ifrån dem och föra honom till kasernen .
44023011	Men följande natt stod Herren vid hans sida och sa : " Lugn , var inte rädd , för så som du har vittnat för min sak i Jerusalem måste du även vittna i Rom . ”
44023012	Nästa morgon formerade sig judarna och band sig vid en förbannelse att varken äta eller dricka förrän de hade dödat Paulus .
44023013	Det var mer än fyrtio som hade sammansvurit sig ,
44023014	och de gick till översteprästerna och de äldste och sa : " Vi har bundit oss vid en förbannelse att inget smaka förrän vi har dödat Paulus .
44023015	Därför ska nu ni och Högsta rådet begära av kommendanten att han sänder ner honom till er . Gör det under förevändning att ni ingående avser undersöka hans sak . Vi ska stå beredda att döda honom innan han kommer fram . "
44023016	Men Paulus systerson fick höra talas om bakhållet och kom till kasernen och gick in och berättade det för Paulus .
44023017	Paulus kallade till sig en av officerarna och sa : " Ta den här unge mannen till kommendanten , för han har något att säga honom . "
44023018	Så han förde honom till kommendanten och sa : " Fången Paulus kallade på mig och bad mig ta den här unge mannen till dig . Han har något att säga dig . "
44023019	Kommendanten tog honom vid handen och gick avsides och frågade : " Vad har du att säga mig ? "
44023020	Han svarade : " Judarna har kommit överens om att be dig sända ner Paulus till Högsta rådet i morgon under förevändning att utreda hans sak närmare .
44023021	Men gå inte med på det , för mer än fyrtio av dem ligger i bakhåll för honom och har bundit sig vid en förbannelse att varken äta eller dricka förrän de har dödat honom . Nu står de beredda och väntar bara på att du ska godkänna det hela . "
44023022	Kommendanten lät den unge mannen gå efter uppmaning att inte berätta för någon om den information han hade fått .
44023023	Han kallade till sig två av sina officerare och sa : " Håll tvåhundra soldater redo att i kväll vid niotiden gå till Caesarea med sjuttio ryttare och tvåhundra lätt beväpnade män .
44023024	Förse också Paulus med ett riddjur att sitta på och för honom helt oskadd till ståthållaren Felix . "
44023025	Han skrev ett brev med följande lydelse :
44023026	" Claudius Lysias , till den högt ärade ståthållaren Felix .
44023027	Den här mannen blev gripen av judarna och de var nära att döda honom när jag med min trupp räddade honom , då jag fått kännedom om att han var romersk medborgare .
44023028	Eftersom jag ville veta varför de anklagade honom förde jag ner honom till deras Högsta råd .
44023029	Jag fann att anklagelserna mot honom gällde frågor kring deras lag , men ingen beskyllning för något som förtjänade dödsstraff eller fängelse .
44023030	Men då jag har blivit underrättad om en sammansvärjning mot honom sänder jag honom omedelbart till dig . Jag har även ålagt hans anklagare att föra deras talan mot honom inför dig . "
44023031	Soldaterna tog då enligt sina order med sig Paulus och förde honom under natten till Antipatris .
44023032	Nästa dag återvände de till kasernen och lät ryttarna fara vidare med honom .
44023033	När dessa kom till Caesarea lämnade de fram brevet till ståthållaren och förde fram Paulus inför honom .
44023034	Felix läste brevet och frågade från vilken provins han var . Och då han fick veta att han var från Kilikien
44023035	sa han : " Jag ska lyssna noga till ditt ärende när även dina anklagare har kommit . " Och han gav order att Paulus skulle stå under bevakning i Herodes palats .
44024001	Fem dagar senare kom översteprästen Ananias dit ner med några äldste och advokaten Tertullus , och de framförde inför ståthållaren sin sak mot Paulus .
44024002	Då Paulus tillkallats inledde Tertullus sitt anklagelsetal : " Högt ärade Felix , att vi tack vare dig fått åtnjuta fred och att detta folk genom dina reformer överallt och på alla sätt har fått det avsevärt bättre , det välkomnar vi med största tacksamhet .
44024003	
44024004	Men för att inte längre uppehålla dig ber jag dig visa överseende och lyssna på oss några ögonblick .
44024005	Det har nämligen visat sig att den här mannen är en pestböld som uppviglar alla judar i hela världen . Och så är han ledare för nasareernas sekt .
44024006	Han har till och med försökt vanhelga templet , men vi grep honom .
44024008	När du själv förhör honom ska du få klarhet i allt som vi anklagar honom för . "
44024009	Även judarna angrep honom och menade att det förhöll sig så .
44024010	Paulus började tala efter att ståthållaren gett honom tecken : " Jag vet att du i många år har varit domare över detta folk , därför är det med tillförsikt jag försvarar min sak .
44024011	Du kan få bekräftat att det inte är mer än tolv dagar sedan jag kom upp till Jerusalem för att tillbe .
44024012	Varken i templet eller i synagogorna eller ute i staden har de sett mig tvista med någon eller orsaka tumult bland folket .
44024013	Inte heller förmår de bevisa inför dig vad de nu anklagar mig för .
44024014	Men det bekänner jag för dig att jag utifrån Vägen , som de kallar för en sekt , tjänar mina fäders Gud genom att tro på allt som är skrivet i lagen och hos profeterna .
44024015	Jag , liksom mina anklagare , har samma hopp till Gud , att både rättfärdiga och orättfärdiga ska uppstå en gång .
44024016	Av det skälet strävar jag efter att alltid ha ett rent samvete inför Gud och människor .
44024017	Efter flera år har jag nu återvänt för att överlämna gåvor åt mitt folk och för att offra .
44024018	Det var då de fann mig i templet efter att jag renat mig , utan vare sig folkmassa eller tumult .
44024019	Men några judar från Asien fanns där , de borde vara närvarande här inför dig och anklaga mig om de hade sak mot mig .
44024020	Eller låt männen här berätta vilket brott de anförde när jag stod inför Högsta rådet ,
44024021	om det inte var för just det som jag ropade när jag stod ibland dem : ' Det är med anledning av de dödas uppståndelse som jag i dag står anklagad inför er ' . "
44024022	Felix , som hade ingående kunskap om Vägen , ajournerade rättegången och sa : " När kommendanten Lysias kommer ner hit ska jag avgöra målet . "
44024023	Han gav order till officeren att hålla Paulus under lätt bevakning och inte hindra någon av hans vänner från att bistå honom .
44024024	Några dagar senare kom Felix med sin hustru Drusilla , som var judinna . Han lät hämta Paulus och hörde honom tala om tron på Kristus Jesus .
44024025	Men då Paulus talade om rättfärdighet och självbehärskning och den kommande domen blev Felix förskräckt och sa : " Du kan gå nu . Men vid lämpligt tillfälle låter jag hämta dig . "
44024026	Samtidigt hoppades han att Paulus skulle erbjuda muta åt honom . Av det skälet lät han ofta hämta honom för samtal .
44024027	När två år hade gått efterträddes Felix av Porcius Festus . Och eftersom Felix önskade visa judarna välvilja kvarhöll han Paulus i fängelset .
44025001	Tre dagar efter det att Festus hade anlänt till provinsen for han från Caesarea upp till Jerusalem .
44025002	Översteprästerna och judarnas ledare framförde då sin sak mot Paulus . De bad ihärdigt Festus
44025003	att han skulle visa dem välvilja och låta Paulus föras till Jerusalem . För de planerade ett bakhåll och tänkte döda honom under vägen .
44025004	Festus svarade att Paulus skulle hållas kvar i Caesarea och att han själv inom kort skulle fara dit .
44025005	Han sa : " Ledande män bland er kan följa med , och är det något galet med den mannen så kan de anklaga honom . "
44025006	Efter att Festus varit lite över en vecka hos dem for han ner till Caesarea . Dagen därpå tog han plats på domartribunen och gav order att Paulus skulle föras in .
44025007	När Paulus kom ställde sig de judar som hade rest ner från Jerusalem runt omkring honom och anförde många och svåra beskyllningar mot honom , men kunde inte styrka dem .
44025008	Paulus sa till sitt försvar : " Varken mot judarnas lag eller mot templet eller mot kejsaren har jag förbrutit mig . "
44025009	Men Festus som önskade visa judarna välvilja frågade Paulus : " Vill du fara upp till Jerusalem och där dömas inför mig i denna sak ? "
44025010	Paulus svarade : " Jag står inför kejsarens domstol och där ska jag dömas . Judarna har jag inte gjort något orätt , det vet du själv mycket väl .
44025011	Om jag har gjort något orätt som förtjänar dödsstraff så är jag redo att dö . Men om deras anklagelser är grundlösa kan ingen utlämna mig åt dem . Jag vädjar till kejsaren . "
44025012	Efter att Festus överlagt med sina rådgivare svarade han : " Till kejsaren har du vädjat , till kejsaren ska du fara . "
44025013	Några dagar senare kom kung Agrippa och Berenike till Caesarea för en artighetsvisit hos Festus .
44025014	Då de stannade där i flera dagar lade Festus fram fallet Paulus inför kungen och sa : " Det finns en man här som Felix har lämnat kvar som fånge .
44025015	När jag var i Jerusalem framförde judarnas överstepräster och äldste sin sak mot honom och krävde att han skulle få en fällande dom .
44025016	Men jag svarade dem att romarna inte har för sed att utlämna en anklagad förrän han personligen mött sina anklagare och fått tillfälle att försvara sig mot beskyllningen .
44025017	Så när de hade kommit hit dröjde jag inte , utan nästa dag satte jag mig på domartribunen och gav order att mannen skulle föras fram .
44025018	Men när hans anklagare trädde fram beskyllde de honom inte för något brott som jag hade förväntat mig .
44025019	Vad de anförde mot honom gällde en del kontroverser som rör deras egen religion och om någon Jesus som är död men som Paulus hävdar är i livet .
44025020	Då jag inte visste någon råd vad gäller detta , frågade jag om han ville resa till Jerusalem och där dömas i denna sak .
44025021	Men Paulus vädjade att få hållas i förvar för kejsaren att fatta beslut . Då gav jag order att han skulle hållas i förvar tills jag sänder honom till kejsaren . "
44025022	Agrippa sa då till Festus : " Jag skulle också vilja höra den mannen . " Festus sa : " I morgon ska du få höra honom . "
44025023	Nästa dag kom Agrippa och Berenike med pomp och ståt och trädde in i audienssalen med kommendanterna och de ansedda männen i staden . Festus befallde Paulus in
44025024	och sa : " Kung Agrippa och alla ni män som är närvarande med oss . Ni ser här den man som är orsak till att hela det judiska folket har vädjat till mig , både i Jerusalem och här , och högljutt krävt att han inte borde få leva längre .
44025025	Men jag kunde inte finna att han gjort något som förtjänar dödsstraff , och då han själv vädjat till kejsaren beslutade jag att sända honom dit .
44025026	Men jag har inget tillförlitligt att skriva om honom till min härskare . Därför har jag ställt honom inför er och särskilt inför dig , kung Agrippa , så att jag efter det här förhöret kan få veta vad jag ska skriva .
44025027	För jag anser det vore befängt att sända en fånge utan att ange vad han är anklagad för . "
44026001	Agrippa sa till Paulus : " Du har min tillåtelse att tala för din sak . " Då lyfte Paulus handen och började tala till sitt försvar :
44026002	" Kung Agrippa , jag är verkligen glad att jag i dag får försvara mig inför dig mot allt som judarna anklagar mig för ,
44026003	särskilt då du så väl känner till judarnas alla seder och kontroverser . Jag ber dig därför lyssna på mig med tålamod .
44026004	Alla judar vet hur jag levt mitt liv allt ifrån början av min ungdom , bland mitt folk och i Jerusalem .
44026005	De känner mig sedan länge , om de vill kan de vittna om det , att jag levt som farisé enligt den strängaste riktningen i vår gudsdyrkan .
44026006	Och här står jag nu anklagad för hoppet om det löfte som Gud gav våra fäder ,
44026007	det som vårt folks tolv stammar hoppas nå fram till medan de oupphörligt tjänar Gud natt och dag . Det är för detta hopp , kung Agrippa , som jag anklagas av judarna .
44026008	Varför anses det omöjligt bland er att Gud uppväcker döda ?
44026009	Jag menade själv att det var min plikt att med alla medel bekämpa Jesu , nasaréns , namn ,
44026010	vilket jag också gjorde i Jerusalem . Med fullmakt från översteprästerna spärrade jag in många av de heliga i fängelse . Och när de skulle avrättas röstade jag för det .
44026011	Och i alla synagogor straffade jag dem ofta och försökte tvinga dem att häda . I mitt våldsamma ursinne förföljde jag dem även i städer utomlands .
44026012	I detta ärende reste jag till Damaskus med översteprästernas fullmakt och på deras uppdrag .
44026013	Mitt på dagen under resan , kung Agrippa , fick jag se ett ljus från himlen , starkare än solen . Det kringstrålade mig och dem som följde mig .
44026014	Vi föll alla till marken , och jag hörde en röst som sa till mig på hebreiska : ' Saul , Saul , varför förföljer du mig ? Det är svårt för dig att sparka mot oxpikar . '
44026015	Jag sa : ' Vem är du , herre ? ' Och Herren svarade : ' Jag är Jesus , den som du förföljer .
44026016	Men res dig , stå upp . För jag har visat mig för dig för att utse dig till tjänare och vittne till vad du har sett och till det jag kommer att visa dig .
44026017	Jag ska rädda dig från ditt folk och från hednafolken till vilka jag sänder dig .
44026018	Du ska öppna deras ögon så att de vänder sig från mörker till ljus och från Satans makt till Gud , så att genom tron på mig deras synder blir förlåtna och de får en plats bland dem som är helgade . '
44026019	Därför , kung Agrippa , blev jag inte olydig mot den himmelska synen ,
44026020	utan jag har sagt först i Damaskus , och sedan i Jerusalem och hela Judeen , och ute bland hednafolken , att de ska omvända sig och vända åter till Gud och utföra gärningar som är värdiga omvändelsen .
44026021	Av den orsaken grep judarna mig i templet och försökte mörda mig .
44026022	Med den hjälp jag har fått från Gud står jag än i dag som vittne inför både hög och låg . Jag säger inget annat än vad profeterna och Mose har sagt skulle ske :
44026023	att Kristus måste lida och att han som den förste som uppstått från de döda skulle förkunna ljus både för vårt folk och för hednafolken . "
44026024	Men vid denna punkt i sitt försvarstal ropade Festus : " Du är tokig , Paulus ! Din stora lärdom gör dig galen . "
44026025	Paulus svarade : " Jag är inte tokig , högt ärade Festus . Jag talar sanna och sansade ord .
44026026	Kungen är ju insatt i detta och därför talar jag frimodigt till honom . För jag kan bara inte tro att det här är främmande för honom , det har ju inte inträffat i någon avkrok .
44026027	Tror du på profeterna , kung Agrippa ? Jag vet att du tror . "
44026028	Agrippa svarade Paulus : " Försöker du övertala mig så snabbt att bli kristen ? "
44026029	Paulus svarade : " Snabbt eller långsamt , jag ber till Gud att inte bara du utan att alla som i dag lyssnar på mig blev sådana som jag , frånsett dessa bojor . "
44026030	Kungen reste sig , likaså ståthållaren och Berenike och de andra som satt där .
44026031	Och när de drog sig tillbaka sa de till varandra : " Den mannen har inte gjort något som förtjänar dödsstraff eller fängelse . "
44026032	Och Agrippa sa till Festus : " Den mannen hade kunnat friges om han inte hade vädjat till kejsaren . "
44027001	När det var bestämt att vi skulle avsegla till Italien överlämnades Paulus och några andra fångar till en officer vid namn Julius som tillhörde kejsarbataljonen .
44027002	Vi gick ombord på ett skepp från Adramyttion som skulle anlöpa hamnar i Asien , och avseglade . Med oss var Aristarchos , en makedonier från Thessalonike .
44027003	Dagen därpå lade vi till i Sidon . Och Julius behandlade Paulus väl och lät honom besöka sina vänner för att få behövlig hjälp .
44027004	När vi lagt ut därifrån seglade vi i lä av Cypern , eftersom vi hade motvind .
44027005	Vi seglade över havet längs Kilikien och Pamfylien och lade till vid Myra i Lykien .
44027006	Där fann officeren ett skepp från Alexandria som skulle till Italien och tog oss ombord på det .
44027007	Under åtskilliga dagar gick seglingen långsamt , och med svårigheter nådde vi Knidos . Och då vinden låg emot oss seglade vi i lä av Kreta vid Salmone .
44027008	Efter att med svårighet följt Kretas kust kom vi till en plats som heter Goda hamnarna , nära staden Lasaia .
44027009	Då det hade gått en lång tid och sjöresan blivit farofylld - också fastedagen var förbi - varnade Paulus dem
44027010	och sa : " Ni män , jag ser att sjöresan kommer att innebära skada och stor förlust inte bara av last och skepp utan också av våra liv . "
44027011	Men officeren litade mer på styrmannen och redaren än på Paulus ord .
44027012	Då hamnen var olämplig för övervintring beslöt en majoritet att lägga ut därifrån och försöka nå Foinix , en hamn på Kreta som ligger öppen mot sydväst och nordväst . Där skulle de övervintra .
44027013	När en svag sydlig vind blåste upp ansåg de att deras plan kunde fullföljas . De lättade ankar och seglade längs Kretas kust .
44027014	Men ganska snart svepte en våldsam vind ner från land , den så kallade Nordosten .
44027015	Då skeppet fångades av den och inte kunde hålla upp mot vinden gav vi efter och lät det driva .
44027016	Vi kom i lä bakom en liten ö som heter Kauda och lyckades med svårighet bärga skeppsbåten .
44027017	Då de fått den på däck tog de nödutrustningen i bruk och slog trossar om skeppet . Och rädda för att de skulle kastas upp på Syrtenbankarna sänkte de drivankaret och lät sig drivas .
44027018	Då vi var hårt ansatta av stormen började de nästa dag kasta lasten överbord ,
44027019	och på tredje dagen vräkte de med egna händer skeppsutrustningen överbord .
44027020	Varken sol eller stjärnor syntes på flera dygn och stormen fortsatte rasa . Till slut förlorade vi allt hopp om räddning .
44027021	De flesta hade tappat matlusten . Då steg Paulus fram bland dem och sa : " Ni män , ni skulle ha gjort som jag sa och inte lagt ut från Kreta , då hade denna skada och förlust undvikits .
44027022	Men nu uppmanar jag er att vara vid gott mod , för inget liv ska mistas , bara skeppet .
44027023	För i natt stod bredvid mig en ängel från den Gud som jag tillhör och tjänar ,
44027024	och han sa : ' Var inte rädd , Paulus . Du måste stå inför kejsaren . Och lyssna , Gud har skänkt dig alla som seglar med dig . '
44027025	Ni män , var därför vid gott mod , för jag litar på Gud , det blir som han har sagt mig .
44027026	Men vi måste kastas upp på en ö . "
44027027	När vi den fjortonde natten drev omkring på Adriahavet började sjömännen vid midnatt misstänka att de närmade sig land .
44027028	De lodade och fann trettiosju meters djup . De lodade på nytt kort därefter och fann tjugosju meters djup .
44027029	De var rädda att vi skulle driva upp mot klippor och kastade ut fyra ankare från aktern och längtade bara efter dagsljus .
44027030	Men sjömännen försökte fly från skeppet och firade ner skeppsbåten i sjön under förevändning att de ämnade kasta ut ankare från fören .
44027031	Paulus sa till officeren och soldaterna : " Om inte de stannar kvar i skeppet kan ni inte räddas . "
44027032	Då kapade soldaterna trossarna på skeppsbåten och lät den falla ned .
44027033	Strax före gryningen uppmanade Paulus alla att äta . Han sa : " I fjorton dagar har ni nu väntat och varit utan mat , ingenting har ni ätit .
44027034	Därför råder jag er att äta , det behöver ni för att överleva , för ingen av er ska mista så mycket som ett hårstrå . "
44027035	Efter de orden tog han ett bröd , tackade Gud inför dem alla , bröt det och började äta .
44027036	De fick alla nytt mod och tog sig mat .
44027037	Vi var sammanlagt 276 själar på skeppet .
44027038	Efter att ha ätit sig mätta kastade de vetelasten i sjön för att lätta på skeppet .
44027039	När det blev dag kände de inte igen landet , men de fick syn på en bukt med sandstrand och beslöt att låta skeppet driva upp där om möjligt .
44027040	De kapade ankarna och lämnade dem i havet . Samtidigt löste de trossarna till styrårorna , hissade förseglet för vinden och styrde mot stranden .
44027041	Men de drev mot ett rev och lät skeppet gå upp på det . Fören rände fast och förblev orubblig men aktern bröts alltmer sönder av de våldsamma bränningarna .
44027042	Soldaterna beslöt då att döda fångarna så att ingen skulle simma i väg och undkomma .
44027043	Men officeren ville rädda Paulus och hindrade dem i deras plan . Han gav order att de simkunniga först skulle hoppa i vattnet och ta sig i land
44027044	och därefter de övriga , på plankor eller vrakrester . Och på det sättet räddades alla i land .
44028001	Efter vår räddning fick vi veta att ön hette Malta .
44028002	De infödda visade oss en osedvanlig vänlighet , för eftersom det börjat regna och var kallt tände de en eld och tog sig an oss alla .
44028003	Paulus hade samlat ett fång kvistar , och då han lade det på elden kröp en giftorm fram på grund av hettan och högg sig fast i hans hand .
44028004	När de infödda såg ormen hänga vid hans hand sa de till varandra : " Den där mannen är helt säkert en mördare . Han har räddats från havet , men Rättvisan tillät honom inte att få leva . "
44028005	Men Paulus skakade av sig ormen i elden och tog ingen skada .
44028006	De väntade nu att han skulle svullna upp eller plötsligt falla död ner . Efter att de väntat länge och sett att inget ovanligt hände honom tvärvände de och sa att han var en gud .
44028007	I närheten av denna plats fanns det gårdar som tillhörde Publius , den främste på ön . Han välkomnade oss vänligt och vi var hans gäster i tre dagar .
44028008	Och det hände sig att Publius far låg plågad av feberanfall och dysenteri . Paulus gick in till honom , bad och lade händerna på honom och botade honom .
44028009	Efter den händelsen kom även de andra sjuka på ön dit och blev botade .
44028010	De visade oss heder och uppskattning på många sätt , och när vi skulle avsegla försåg de oss med vad vi behövde .
44028011	Efter tre månader avseglade vi med ett skepp från Alexandria . Det hade övervintrat vid ön och hade Tvillingarna som galjonsbild .
44028012	Vi lade till vid Syrakusa och låg där i tre dagar .
44028013	Därifrån lättade vi ankar och kom till Regium . En dag senare fick vi sydlig vind och kom efter två dagar till Puteoli .
44028014	Där fann vi bröder som bad oss stanna hos dem i sju dagar . Och det var så vi kom till Rom .
44028015	Bröderna där hade fått besked om oss och kom ända ut till Forum Appii och Tres Tabernae för att möta oss . När Paulus fick se dem tackade han Gud och fick nytt mod .
44028016	Då vi hade kommit till Rom fick Paulus tillåtelse att bo för sig själv med den soldat som bevakade honom .
44028017	Tre dagar senare sammankallade Paulus de ledande bland judarna . När de var samlade sa han : " Ni män , bröder , fastän jag inte har gjort något emot vårt folk eller våra seder från fäderna blev jag fängslad i Jerusalem och överlämnad åt romarna .
44028018	Efter att de förhört mig ville de frige mig eftersom det inte fanns någon grund för dödsstraff mot mig .
44028019	Men då judarna protesterade blev jag tvungen att vädja till kejsaren , fast inte för att anklaga mitt eget folk .
44028020	Det är därför jag bett att få träffa er och tala med er eftersom det är för Israels hopp som jag bär dessa bojor . "
44028021	De svarade : " Vi har inte fått något brev om dig från Judeen , inte heller har någon av de bröder som kommit hit berättat eller sagt något klandervärt om dig .
44028022	Men vi vill gärna höra hur dina tankar går , för vi vet att den här sekten möter motstånd överallt . "
44028023	De bestämde en dag för honom , och då kom ännu fler dit där han bodde . Han förklarade för dem och vittnade om Guds rike och försökte övertyga dem om Jesus , både utifrån Mose lag och profeterna . Detta pågick från morgon till kväll .
44028024	Några blev övertygade av hans ord , men andra trodde inte .
44028025	Oeniga bröt de upp efter att Paulus lagt till detta ord : " Den helige Ande talade rätt genom profeten Jesaja till era fäder
44028026	när han sa : Gå till detta folk och säg : Ni ska lyssna och lyssna men ingenting förstå , ni ska se och se men ingenting uppfatta .
44028027	För detta folks hjärta har blivit tillslutet . De lyssnar illa med sina öron och de sluter sina ögon . Så sker för att de inte ska se med ögonen , lyssna med öronen och förstå med hjärtat och vända om och bli botade av mig .
44028028	Därför ska ni veta att denna Guds frälsning har blivit sänd till hednafolken . Och de kommer att lyssna . "
44028030	Paulus bodde i två hela år i egen hyrd bostad och välkomnade alla som besökte honom .
44028031	Han förkunnade Guds rike och undervisade med stor frimodighet om Herren Jesus Kristus utan att bli hindrad .
45001001	Från Paulus , Kristi Jesu tjänare , kallad till apostel , avskild för Guds evangelium
45001002	som Gud i förväg utlovat genom sina profeter i de heliga Skrifterna .
45001003	Det handlar om hans Son - Jesus Kristus vår Herre . Han som utifrån mänsklig härkomst var av Davids ätt
45001004	och som genom helighetens Ande blev med kraft stadfäst som Guds Son alltifrån uppståndelsen från de döda .
45001005	Genom honom har vi fått nåd och apostlaämbete till att föra fram trons lydnad bland alla hednafolk , hans namn till ära .
45001006	Bland dessa är också ni , som är kallade att tillhöra Jesus Kristus .
45001007	Till alla Guds älskade i Rom , hans kallade och heliga . Nåd och fred från Gud vår Fader och Herren Jesus Kristus .
45001008	Först av allt tackar jag min Gud genom Jesus Kristus för er alla eftersom er tro förkunnas i hela världen .
45001009	För Gud , som jag i min ande tjänar som förkunnare av evangeliet om hans Son , kan vittna om hur jag oavbrutet nämner er
45001010	i mina böner . Jag ber att nu äntligen få tillfälle att komma till er , om Gud vill .
45001011	För jag längtar efter att få träffa er och tilldela er någon andlig gåva så att ni blir styrkta ,
45001012	och så att vi kan få ömsesidig tröst ur vår gemensamma tro , er och min .
45001013	Bröder , jag vill att ni ska veta att jag ofta har haft planer på att besöka er och skörda någon frukt bland er liksom bland andra folkslag , men hittills har jag blivit förhindrad .
45001014	Jag har skyldigheter mot alla hednafolk , mot lärda och olärda .
45001015	Därför är jag ivrig att få förkunna evangeliet även för er i Rom .
45001016	För jag skäms inte för evangeliet . Det är en Guds kraft som frälser var och en som tror , först juden men också hedningen .
45001017	För i evangeliet uppenbaras Guds rättfärdighet , av tro och endast tro , som det står skrivet : Den rättfärdige ska leva av tro .
45001018	För Guds vrede uppenbaras från himlen över allt ogudaktigt och orättfärdigt hos människor som stryper sanningen genom orättfärdighet .
45001019	Det man kan veta om Gud är uppenbart inom dem , Gud har uppenbarat det för dem .
45001020	För alltsedan universums skapelse har hans osynliga egenskaper och hans eviga makt och gudomliga natur kunnat ses och förstås genom det som är skapat . Därför är de utan ursäkt .
45001021	Fastän de kände Gud , så varken prisade de honom som Gud eller tackade honom . Istället blev deras tankar tomma , och mörkret sänkte sig över deras oförståndiga hjärtan .
45001022	Fast de gav sig ut för att vara visa blev de dårar .
45001023	De bytte ut den odödlige Gudens härlighet mot bilder av dödliga människor och fåglar och fyrfotadjur och kräldjur .
45001024	Därför överlämnade Gud dem åt deras inre lustar till orenhet , till att förnedra varandras kroppar .
45001025	De bytte ut Guds sanning mot lögnen , och dyrkade och tjänade det skapade i stället för Skaparen , han som är lovprisad i evighet . Amen .
45001026	Av den anledningen överlämnade Gud dem åt förnedrande lidelser . För deras kvinnor bytte ut det naturliga umgänget mot ett som är emot naturen ,
45001027	likaså övergav männen det naturliga umgänget med kvinnan och brann av lustar till varandra . Män hade könsumgänge med män och drog över sig det rättvisa straffet för sin villfarelse .
45001028	Och då de föraktade kunskapen om Gud överlämnade Gud dem åt ett förkastligt sinnelag , så att de gjorde vad som är oanständigt .
45001029	De har blivit uppfyllda av all slags orättfärdighet , ondska , girighet , elakhet . De är fulla av avund , mordlust , gräl , svek , illvilja .
45001030	De skvallrar och förtalar . De är hatade av Gud . De är hänsynslösa , arroganta , skrytsamma , påhittiga i allt ont , olydiga sina föräldrar ,
45001031	oförståndiga , opålitliga , kärlekslösa , hjärtlösa .
45001032	De känner till Guds rättfärdiga dom , att de som lever så förtjänar döden , ändå håller de på , och dessutom applåderar de när andra lever så .
45002001	Därför är du utan ursäkt , varje människa som dömer , för när du dömer en annan fördömer du dig själv , eftersom du som dömer gör likadant .
45002002	Vi vet att Guds dom över dem som lever så är grundad på sanning .
45002003	Men du människa som dömer dem som lever så och själv gör likadant , tror du att du ska undkomma Guds dom ?
45002004	Eller ringaktar du hans dyrbara mildhet , fördragsamhet och tålamod ? Vet du inte att det är Guds mildhet som leder dig till omvändelse ?
45002005	Genom ditt hårda och oomvända hjärta samlar du på dig vrede till vredens dag då Guds rättfärdiga dom ska uppenbaras .
45002006	Han ska ge var och en efter hans gärningar :
45002007	evigt liv åt dem som uthålligt gör det goda och söker härlighet , ära och odödlighet .
45002008	Men vrede och straff åt dem som är själviska och inte lyder sanningen utan orättfärdigheten .
45002009	Nöd och ångest över varje människosjäl som lever i ondska , juden främst men också hedningen .
45002010	Men härlighet , ära och frid åt var och en som gör det goda , juden främst men också hedningen .
45002011	För Gud gör inte skillnad på människor .
45002012	Alla som har syndat utan lagen ska även gå förtappade utan lagen . Och alla som har syndat under lagen ska fördömas av lagen .
45002013	Det är inte lagens hörare som är rättfärdiga inför Gud , men lagens görare ska förklaras rättfärdiga .
45002014	För när hedningar som saknar lagen spontant gör vad lagen påbjuder , då är de sin egen lag fastän de saknar lagen .
45002015	De visar att det som lagen kräver är skrivet i deras hjärtan , och deras samveten uppträder som vittne , och deras tankar kommer antingen att anklaga eller försvara dem .
45002016	Det ska framgå den dag då Gud genom Kristus Jesus dömer människornas hemligheter , detta enligt mitt evangelium .
45002017	Men du som kallar dig jude och vilar i lagen och är stolt i Gud ,
45002018	du som känner hans vilja och kan avgöra vad som är väsentligt eftersom du är undervisad av lagen ,
45002019	du som tror dig vara en vägvisare för blinda , ett ljus för dem i mörker ,
45002020	en fostrare för oförståndiga och en lärare för barn eftersom du har kunskapen och sanningen förkroppsligad i lagen -
45002021	du alltså som undervisar andra , undervisar du inte dig själv ? Du som predikar mot stöld , stjäl du ?
45002022	Du som förbjuder äktenskapsbrott , begår du äktenskapsbrott ? Du som avskyr avgudarna , plundrar du templen ?
45002023	Du som är stolt över lagen , vanärar du Gud genom att bryta mot lagen ?
45002024	För som det står skrivet : På grund av er hädas Guds namn bland folkslagen .
45002025	Omskärelsen har värde om du håller lagen . Men bryter du lagen har du trots omskärelsen blivit en oomskuren .
45002026	Om nu en oomskuren uppfyller lagens krav , ska han då inte betraktas som omskuren ?
45002027	Och den som till kroppen är oomskuren men håller lagen ska fördöma dig som bryter mot lagen fast du har lagens bokstav och omskärelsen .
45002028	För ingen är jude till det yttre , inte heller är omskärelse något som syns på kroppen .
45002029	Jude är man i sitt inre , och omskärelsen sker i hjärtat , av Anden och inte av bokstaven . Han får sitt beröm av Gud , inte av människor .
45003001	Vilket företräde har då judarna , eller vilket värde har omskärelsen ?
45003002	Stort på alla sätt . Först av allt , de har anförtrotts Guds ord .
45003003	Vad betyder det om några inte trodde ? Skulle deras otro upphäva Guds trofasthet ?
45003004	Absolut inte . Låt Gud vara sann och varje människa en lögnare . Som det står skrivet : För att du ska visa dig rättfärdig i dina ord och segra när du dömer .
45003005	Men om vår orättfärdighet låter Guds rättfärdighet framträda , vad ska vi då säga ? Mänskligt talat , skulle Gud vara orättfärdig som utgjuter sin vrede ?
45003006	Verkligen inte . Hur skulle Gud då kunna döma världen ?
45003007	Men om min lögn låter sanningen om Gud överflöda till hans ära , varför ska jag då dömas som syndare ?
45003008	Varför inte säga : " Låt oss göra det onda för att frambringa det goda ? " Så skymfar oss några och påstår att vi säger . Deras fördömelse är välförtjänt .
45003009	Hur är det då , är vi judar bättre än de ? Inte alls . För vi har redan anklagat både judar och hedningar för att alla vara under synd .
45003010	Det står skrivet : Det finns ingen rättfärdig , inte en enda .
45003011	Det finns ingen som förstår . Det finns ingen som söker Gud .
45003012	Alla har avvikit . Alla har blivit moraliskt förfallna . Det finns ingen som gör gott , inte en enda .
45003013	Deras strupe är en öppen grav . Sina tungor använder de lömskt . Deras läppar döljer kobragift .
45003014	Deras mun är full av förbannelse och bitterhet .
45003015	Deras fötter är snabba att utgjuta blod .
45003016	Deras vägar kantas av förödelse och nöd .
45003017	De känner inte fredens väg .
45003018	De har ingen fruktan för Gud .
45003019	Men vi vet att allt vad lagen säger avser dem som har lagen , för att varje mun ska tystas och hela världen stå skyldig inför Gud .
45003020	Av laggärningar kan ingen människa stå rättfärdig inför honom . För vad lagen ger är insikt om synd .
45003021	Men nu har Guds rättfärdighet uppenbarats oberoende av lagen , men som lagen och profeterna vittnar om -
45003022	Guds rättfärdighet genom tro på Jesus Kristus , för alla som tror . För här finns ingen skillnad
45003023	eftersom alla har syndat och saknar härligheten från Gud .
45003024	Och oförtjänt förklaras de rättfärdiga av hans nåd eftersom Kristus Jesus har friköpt dem .
45003025	Honom har Gud ställt fram som den som avvänt hans vrede i Jesu blod , att tas emot genom tron . Så ville han manifestera sin rättfärdighet eftersom han förut under uppskovets tid hade lämnat synderna ostraffade .
45003026	I den tid som nu är ville han manifestera sin rättfärdighet : att han själv är rättfärdig och förklarar den rättfärdig som tror på Jesus .
45003027	Vad kan vi då vara stolta över ? Det finns ingenting . Genom vilken lag ? Gärningarnas ? Nej , genom trons lag .
45003028	För vi hävdar att människan förklaras rättfärdig genom tro utan laggärningar .
45003029	Eller är Gud endast judarnas Gud ? Är han inte också hednafolkens ? Jo , också hednafolkens ,
45003030	eftersom Gud är en , han som förklarar den omskurne rättfärdig av tro och den oomskurne genom tro .
45003031	Sätter vi då lagen ur kraft genom tron ? Absolut inte . Vi befäster lagen .
45004001	Vad kan vi då säga att vår jordiske stamfader Abraham upptäckte vad gäller detta ?
45004002	Om Abraham stod rättfärdig på grund av gärningar kunde han vara stolt - men inte inför Gud .
45004003	För vad säger Skriften ? Abraham trodde Gud , och det räknades honom till rättfärdighet .
45004004	Den som har gärningar att anföra får sin lön inte av nåd utan som förtjänst .
45004005	Men den som inte utför gärningar utan tror på honom som förklarar den ogudaktige rättfärdig , hans tro räknas till rättfärdighet .
45004006	Så kallar även David den människa salig som Gud tillräknar rättfärdighet utan gärningar :
45004007	Saliga är de vilkas överträdelser är förlåtna och vilkas synder är begravda .
45004008	Salig är den man som Herren inte tillräknar synd .
45004009	Gäller denna saligprisning bara de omskurna eller också de oomskurna ? För vi säger : Tron räknades Abraham till rättfärdighet .
45004010	Hur tillräknades den ? Medan han var omskuren eller oomskuren ? Det inträffade medan han var oomskuren .
45004011	Omskärelsens tecken fick han som en bekräftelse på den rättfärdighet genom tro som han redan hade som oomskuren . Så skulle han bli fader till alla som tror utan att vara omskurna , för att rättfärdigheten också skulle tillräknas dem .
45004012	Han skulle även bli fader till de omskurna , till dem som inte bara är omskurna utan också vandrar i trons fotspår som vår fader Abraham innan han blev omskuren .
45004013	Löftet att ärva världen gavs nämligen inte åt Abraham och hans ättlingar genom lagen utan genom den rättfärdighet som kommer av tro .
45004014	För om de som håller sig till lagen är arvingar , då är tron värdelös och löftet upphävt .
45004015	Lagen kallar fram Guds vrede . Men utan lag finns heller ingen överträdelse .
45004016	Därför är det av tro , för att nåd ska gälla och löftet stå fast för alla hans ättlingar , inte bara för lagens folk utan även för dem som har tro likt Abraham , som är allas vår fader .
45004017	Som det står skrivet : Jag har gjort dig till fader för många folk . Det är han inför den han trodde på - Gud , som skänker liv åt de döda och kallar på det som inte finns som om det redan fanns .
45004018	Där inget hopp fanns hoppades och trodde Abraham , så att han blev fader för många folk . Som det var sagt : Så talrika ska dina ättlingar bli .
45004019	Hans tro försvagades inte då han betraktade sin egen kropp som redan ' död ' - han var omkring hundra år - och visste att Saras moderliv var dött .
45004020	Han tvivlade inte i otro på Guds löfte utan blev tvärtom starkare i tron och gav Gud äran .
45004021	Han var övertygad om att det Gud lovat var han också mäktig att infria .
45004022	Och därför " räknades det honom till rättfärdighet . "
45004023	Men orden " det tillräknades honom " skrevs inte bara för honom
45004024	utan även för oss . Det ska tillräknas oss som tror på honom som uppväckte Jesus vår Herre från de döda .
45004025	Han utgavs på grund av våra synder och uppväcktes för att vi skulle stå rättfärdiga .
45005001	Då vi nu har förklarats rättfärdiga av tro har vi fred med Gud genom vår Herre Jesus Kristus .
45005002	Genom honom har vi också genom tron tillträde till den nåd som vi står i . Och vi gläds i hoppet om Guds härlighet .
45005003	Mer ändå , vi gläds även mitt i våra lidanden eftersom vi vet att lidandet skapar tålamod ,
45005004	tålamodet stark karaktär och stark karaktär hopp .
45005005	Och hoppet gör oss inte besvikna , för Guds kärlek är utgjuten i våra hjärtan genom den helige Ande som har skänkts till oss .
45005006	För medan vi ännu var hjälplösa dog Kristus för ogudaktiga då tiden var inne .
45005007	Knappast vill någon dö för en rättfärdig , kanske går någon i döden för en som är god .
45005008	Men Gud visar sin kärlek till oss genom att Kristus dog i vårt ställe medan vi ännu var syndare .
45005009	När vi nu står som rättfärdiga genom hans blod ska vi genom honom så mycket säkrare bli frälsta från Guds vrede .
45005010	För om vi medan vi var Guds fiender blev försonade med Gud genom hans Sons död , då ska vi så mycket säkrare bli frälsta genom hans liv när vi nu är försonade .
45005011	Mer ändå , vi gläds i Gud genom vår Herre Jesus Kristus genom vilken vi nu har tagit emot försoningen .
45005012	Därför : liksom synden kom in i världen genom en enda människa , och döden genom synden , och döden därigenom spreds till alla människor eftersom alla syndade , -
45005013	för synd fanns i världen redan före lagen , men synd tillräknas inte där lag saknas .
45005014	Ändå härskade döden från Adam till Mose också över dem som inte hade syndat genom en överträdelse likt Adams , han som motsvarar den som skulle komma .
45005015	Men fallet kan inte jämföras med nådegåvan . För om många dog genom en endas fall , så har mycket mer Guds nåd och gåva som kom av nåd från en människa , Jesus Kristus , överflödat till många .
45005016	Och gåvan kan inte jämföras med följderna av en endas synd . För domen som följde på en endas synd medförde fördömelse , men nådegåvan som följde på mångas överträdelser medförde frikännande .
45005017	För om en endas fall gjorde att döden regerade genom denne ende , då ska så mycket mer de som mottar den överflödande nåden och rättfärdighetens gåva regera i liv genom denne ende , Jesus Kristus . -
45005018	Alltså : liksom en endas överträdelse ledde till fördömelse för alla människor , så har även en endas rättfärdiga gärning lett till frikännande och liv för alla människor .
45005019	För liksom de många stod som syndare på grund av en enda människas olydnad , så skulle också de många stå som rättfärdiga på grund av en endas lydnad .
45005020	Lagen lades till för att fallet skulle bli större . Men där synden blev större där överflödade nåden ännu mer ,
45005021	för att så som synden regerade i döden så skulle också nåden regera genom rättfärdighet som leder till evigt liv genom Jesus Kristus , vår Herre .
45006001	Vad följer av detta ? Ska vi bli kvar i synden för att nåden ska bli större ?
45006002	Verkligen inte . Hur skulle vi som har dött från synden kunna fortsätta att leva i den ?
45006003	Eller vet ni inte att alla vi som blev döpta till Kristus Jesus blev döpta till hans död ?
45006004	Vi blev alltså begravda med honom genom dopet till döden för att även vi ska leva ett nytt liv , liksom Kristus uppväcktes från de döda genom Faderns härlighet .
45006005	För blev vi införlivade med honom genom en död som hans , ska vi även bli det genom en uppståndelse som hans .
45006006	Vi vet att vår gamla människa blev korsfäst med Kristus för att syndens kropp ska berövas sin makt , så att vi inte längre ska slava under synden .
45006007	För den som är död är fri från synden .
45006008	Har vi nu dött med Kristus är vår tro att vi även ska leva med honom .
45006009	Vi vet att Kristus efter att ha uppväckts från de döda aldrig mer ska dö . Döden har inte längre någon makt över honom .
45006010	För hans död var en död från synden en gång för alla . Men hans liv är ett liv för Gud .
45006011	Så ska även ni betrakta er själva som döda från synden men levande för Gud i Kristus Jesus .
45006012	Låt därför inte synden regera i er dödliga kropp så att ni lyder dess begär .
45006013	Överlämna inte heller era lemmar åt synden som redskap för orättfärdigheten utan överlämna er åt Gud , ni som har kommit till livet från döden . Låt Gud bruka era lemmar som redskap för rättfärdigheten .
45006014	Synden ska inte härska över er , för ni står inte under lagen utan under nåden .
45006015	Hur är det då ? Ska vi synda eftersom vi inte står under lagen utan under nåden ? Absolut inte .
45006016	Vet ni inte att när ni överlämnar er som lydiga slavar under någon då är ni hans lydiga slavar , antingen under synden vilket leder till död , eller under lydnaden vilket leder till rättfärdighet ?
45006017	Men jag tackar Gud , att ni som var syndens slavar nu av hjärtat har blivit lydiga det lärosystem som ni överlämnats åt .
45006018	Befriade från synden har ni blivit slavar under rättfärdigheten .
45006019	Jag uttrycker mig vardagligt för att ni är så svaga till er natur . För liksom ni förr överlämnade era lemmar till att slava åt orenhet och oupphörlig laglöshet , så ska ni nu överlämna era lemmar till att slava åt rättfärdigheten vilket leder till helighet .
45006020	När ni var syndens slavar var ni fria från rättfärdigheten .
45006021	Vad gav det för frukt ? Det som ni nu skäms över , eftersom slutet på sådant är döden .
45006022	Men nu då ni befriats från synden och blivit Guds slavar blir frukten helighet och till slut evigt liv .
45006023	För syndens lön är döden , men Guds gåva är evigt liv i Kristus Jesus vår Herre .
45007001	Eller vet ni inte , bröder - jag talar ju till sådana som har kunskap om lagen - att lagen råder över människan så länge hon lever ?
45007002	En gift kvinna är nämligen genom lagen bunden vid sin man så länge han lever . Men om mannen dör är hon löst från lagen som band henne vid mannen .
45007003	Så länge mannen lever kallas hon äktenskapsbryterska om hon ger sig åt en annan man . Men om mannen dör är hon fri från lagen och är inte någon äktenskapsbryterska om hon ger sig åt en annan man .
45007004	Mina bröder , även ni har dött från lagen genom Kristi kropp för att tillhöra en annan , honom som uppstod från de döda , för att vi ska bära frukt åt Gud .
45007005	Då vi levde i vår fallna natur var de syndiga lustar som väcktes av lagen verksamma i våra lemmar så att vi bar frukt åt döden .
45007006	Men nu är vi lösta från lagen då vi har dött från det som höll oss fångna . Så tjänar vi på ett nytt sätt i Anden , och inte på ett gammalt sätt efter bokstaven .
45007007	Vad ska vi då säga ? Att lagen är synd ? Verkligen inte . Men jag hade inte lärt känna synden förutom genom lagen . Jag hade inte vetat av begäret om inte lagen hade sagt : Du ska inte ha begär .
45007008	Men synden grep tillfället och väckte genom budordet alla slags begär i mig . För utan lag är synden död .
45007009	Jag levde en gång utan lag , men när budordet kom fick synden liv
45007010	och jag dog . Budordet som skulle föra till liv visade sig bli min död .
45007011	För synden grep tillfället och bedrog mig genom budordet och dödade mig genom det .
45007012	Lagen är alltså helig , och budordet heligt och rättfärdigt och gott .
45007013	Blev då detta goda min död ? Absolut inte . Men för att synden skulle avslöjas som synd verkade den död i mig genom det goda . Så skulle synden genom budordet framträda som gränslöst syndig .
45007014	För vi vet att lagen är av Anden , men jag har en fallen natur , jag är såld till slav under synden .
45007015	Jag förstår nämligen inte mina handlingar . Jag gör inte det jag vill , men jag gör det jag avskyr .
45007016	Men om jag gör det jag inte vill då medger jag att lagen är god .
45007017	Fast då är det inte längre jag som handlar , utan synden som bor i mig .
45007018	För jag vet att inget gott bor i mig , det vill säga i min fallna natur . Jag har viljan , men ingen förmåga att utföra det goda .
45007019	För jag gör inte det goda som jag vill utan jag gör det onda som jag inte vill .
45007020	Men om jag gör det jag inte vill , då är det inte längre jag som handlar , utan synden som bor i mig .
45007021	Den lagen har jag alltså funnit : jag vill göra det goda , men det onda finns hos mig .
45007022	För jag gläds inom mig över Guds lag ,
45007023	men i mina lemmar ser jag en annan lag , som krigar mot lagen i mitt sinne och som fångat mig under syndens lag i mina lemmar .
45007024	Jag eländiga människa , vem ska rädda mig från denna dödens kropp ?
45007025	Tack Gud , genom Jesus Kristus , vår Herre ! Jag själv tjänar alltså med mitt sinne Guds lag , men med min fallna natur tjänar jag syndens lag .
45008001	Alltså finns nu ingen fördömelse för dem som är i Kristus Jesus .
45008002	För livets Andes lag har i Kristus Jesus gjort dig fri från syndens och dödens lag .
45008003	Det som lagen inte förmådde då den var svag på grund av den fallna naturen , det gjorde Gud . Han sände sin egen Son som syndoffer , till det yttre lik en syndig människa , och fördömde synden i hans kropp .
45008004	Så skulle lagens krav uppfyllas i oss som lever inte efter vår fallna natur utan efter Anden .
45008005	För de som lever efter sin fallna natur har dess sinnelag , men de som lever efter Anden har Andens sinnelag .
45008006	Den fallna naturens sinnelag betyder död , men Andens sinnelag betyder liv och fred .
45008007	Den fallna naturens sinnelag innebär fiendskap med Gud , för det underordnar sig inte Guds lag och förmår det inte heller .
45008008	De som är i sin fallna natur kan inte behaga Gud .
45008009	Men ni är inte i er fallna natur utan i Anden eftersom Guds Ande bor i er . Men den som inte har Kristi Ande tillhör inte honom .
45008010	Men om Kristus är i er , är visserligen kroppen död på grund av synden , men Anden är liv på grund av rättfärdigheten .
45008011	Och om hans Ande som uppväckte Jesus från de döda bor i er , då ska han som uppväckte Kristus från de döda ge liv även till era dödliga kroppar genom sin Ande som bor i er .
45008012	Bröder , vi har alltså skyldigheter , men inte att leva efter vår fallna natur ,
45008013	för om ni lever efter den kommer ni att dö . Men om ni genom Anden dödar kroppens gärningar ska ni leva .
45008014	För alla som drivs av Guds Ande är Guds söner .
45008015	Ni har inte fått slaveriets ande så att ni åter måste leva i rädsla . Ni har fått Anden och därmed blivit adopterade som söner . I honom ropar vi : ' Abba , Fader ! '
45008016	Anden själv vittnar med vår ande att vi är Guds barn .
45008017	Men är vi barn är vi också arvingar , Guds arvingar och Kristi medarvingar , ja , vi lider med honom för att också dela hans härlighet .
45008018	För jag menar att den här tidens lidanden betyder ingenting i jämförelse med den härlighet som ska uppenbaras och bli vår .
45008019	Skapelsen väntar nämligen ivrigt på att Guds söner ska uppenbaras ,
45008020	eftersom skapelsen har blivit lagd under tomheten , inte av egen vilja utan genom Honom som lade den därunder . Men hopp finns
45008021	att också skapelsen ska befrias från förgängelsens slaveri och nå den frihet som Guds barn får i härligheten .
45008022	För vi vet att hela skapelsen ännu suckar och lider .
45008023	Och inte bara den , utan även vi som har fått Anden som en första gåva suckar inom oss och väntar på att bli adopterade som söner , vår kropps befrielse .
45008024	För i hoppet blev vi frälsta . Men ett hopp som kan ses är inte längre något hopp , vem hoppas på något han redan ser ?
45008025	Men om vi hoppas på det vi inte ser , då väntar vi tålmodigt .
45008026	Så hjälper också Anden oss i vår svaghet , för vi vet inte vad vi bör be om , men Anden själv bistår med ordlösa suckar .
45008027	Och han som utforskar hjärtan känner Andens sinne , eftersom Anden bistår de heliga så som Gud vill .
45008028	Vi vet att för dem som älskar Gud samverkar allt till det goda , för dem som är kallade efter hans beslut .
45008029	Dem som han i förväg har utvalt har han nämligen även förutbestämt till att formas efter hans Sons bild , för att Sonen skulle vara den förstfödde bland många bröder .
45008030	Och dem han förutbestämt har han även kallat , och dem han kallat har han även förklarat rättfärdiga , och dem han förklarat rättfärdiga har han även skänkt sin härlighet .
45008031	Vad ska vi nu säga om detta ? Är Gud för oss , vem kan då vara emot oss ?
45008032	Han som inte skonade sin egen Son utan utgav honom för oss alla , skulle han inte skänka oss allt med honom ?
45008033	Vem kan anklaga Guds utvalda ? Gud är den som rättfärdigförklarar .
45008034	Vem är den som fördömer ? Kristus Jesus är den som har dött och därtill den som har uppväckts och sitter på Guds högra sida och bistår oss .
45008035	Vem kan skilja oss från Kristi kärlek ? Nöd eller ångest eller förföljelse , eller brist på mat och kläder , eller fara eller svärd ?
45008036	Som det står skrivet : För din skull dödas vi hela dagen , vi betraktas som slaktfår .
45008037	Men i allt detta står vi som triumferande segrare genom honom som har älskat oss .
45008038	För jag är viss om att varken död eller liv , eller änglar eller andefurstar , eller något nuvarande eller kommande , eller makter ,
45008039	eller höjd eller djup , eller något annat skapat ska kunna skilja oss från Guds kärlek i Kristus Jesus , vår Herre .
45009001	Jag talar sanning i Kristus , jag ljuger inte . Även mitt samvete kan i den helige Ande vittna om det ,
45009002	att jag har stor sorg och ständiga kval i mitt hjärta .
45009003	Jag skulle önska att jag själv var under förbannelse och skild från Kristus i mina bröders ställe , mitt eget kött och blod .
45009004	De är israeliter , de är adopterade som söner , de har härligheten , förbunden , lagen , tempeltjänsten och löftena .
45009005	De har patriarkerna från vilka Kristus har kommit som människa , han som är Gud över allting , lovprisad i evighet . Amen .
45009006	Det är inte så att Guds ord har slagit fel . För inte alla som härstammar från Israel tillhör Israel .
45009007	Inte heller är alla Abrahams ättlingar hans barn , utan : Isaks ättlingar ska bära ditt namn .
45009008	Det betyder att Guds barn är inte de av naturlig härkomst . Men löftets barn räknas som ättlingar .
45009009	För löftesordet var : Jag kommer tillbaka vid den här tiden , och då ska Sara ha en son .
45009010	Inte nog med det , Rebecka blev med tvillingar under en akt med vår fader Isak .
45009011	Innan barnen ännu var födda och varken gjort gott eller ont , blev det sagt till henne : Den äldre ska tjäna den yngre . Detta för att Guds beslut enligt utväljelsen skulle stå fast och inte bero på gärningar utan på honom som kallar .
45009012	
45009013	Som det står skrivet : Jag älskade Jakob , men jag hatade Esau .
45009014	Vad ska vi då säga ? Att Gud är orättfärdig ? Verkligen inte .
45009015	För han säger till Mose : Jag ska vara nådig mot den jag är nådig , och förbarma mig över den jag förbarmar mig .
45009016	Så beror det inte på människans vilja eller ansträngning utan på Guds nåd .
45009017	För Skriften säger till farao : Av den anledningen gav jag dig en hög ställning , att jag i dig skulle visa min makt och för att mitt namn skulle förkunnas över hela jorden .
45009018	Alltså är Gud nådig mot vem han vill och förhärdar vem han vill .
45009019	Du frågar kanske : ' Så varför klandrar han oss ? För vem kan stå emot hans vilja ? '
45009020	Människa , vem i all sin dar är du som ifrågasätter Gud ? Ska det formade säga till formaren : ' Varför gjorde du mig sådan ? '
45009021	Har inte krukmakaren rätt att göra som han vill med sin lera , att av samma klump göra ett hedrande kärl och ett annat som är vanhedrande ?
45009022	Och om Gud , som vill visa sin vrede och göra sin makt känd , med stort tålamod har haft fördrag med vredens kärl som står färdiga att förstöras ?
45009023	Och detta för att uppenbara sin härlighets rikedom på nådens kärl som han i förväg har berett för härligheten ,
45009024	även oss som han har kallat , inte bara från judarna utan också från hednafolken .
45009025	Och som han säger i Hosea : De som inte var mitt folk ska jag kalla mitt folk , och henne som inte var älskad ska jag kalla min älskade .
45009026	Och på den plats där det sas till dem : ’ Ni är inte mitt folk , ’ där ska de kallas den levande Gudens söner .
45009027	Jesaja ropar angående Israel : Om än Israels söner är talrika som havets sand ska bara återstoden bli frälst ,
45009028	för Herren ska verkställa sitt domsord på jorden snabbt och definitivt .
45009029	Och som Jesaja förutsa : Om härskarornas Herre inte hade sparat ättlingar åt oss , då hade vi blivit som Sodom , och hade liknat Gomorra .
45009030	Vad ska vi då säga ? Vi säger att hednafolken som inte strävade efter rättfärdighet erhöll rättfärdigheten , den rättfärdighet som är av tro .
45009031	Men Israel som strävade efter en lag som ger rättfärdighet kom inte fram till en sådan lag .
45009032	Varför ? Därför att de inte sökte den av tro utan ville hålla sig till gärningar . De snubblade på stötestenen ,
45009033	som det står skrivet : Se , jag lägger i Sion en sten som man snavar på , och en klippa till anstöt . Men den som tror på honom ska inte bli besviken .
45010001	Bröder , jag önskar av hjärtat och ber till Gud att de ska bli frälsta .
45010002	Jag kan vittna om att de är hängivna Gud , men de saknar insikt .
45010003	De förstår nämligen inte Guds rättfärdighet utan försöker upprätta en egen . De har inte underordnat sig rättfärdigheten från Gud .
45010004	För Kristus är lagens slut , till rättfärdighet för var och en som tror .
45010005	För Mose skriver om den rättfärdighet som kommer av lagen : Den människa som håller lagen ska leva genom den .
45010006	Men den rättfärdighet som kommer av tro säger : Fråga inte i ditt hjärta : Vem ska stiga upp till himlen ? Det vill säga för att hämta ner Kristus .
45010007	Eller : Vem ska stiga ner i avgrunden ? Det vill säga för att hämta upp Kristus från de döda .
45010008	Vad säger den då ? Ordet är nära dig , i din mun och i ditt hjärta . Detta är trons ord som vi förkunnar :
45010009	Om du bekänner med din mun att Jesus är Herre och tror i ditt hjärta att Gud uppväckte honom från de döda , ska du bli frälst .
45010010	För med hjärtat tror man och är rättfärdig , och med munnen bekänner man och är frälst .
45010011	Skriften säger : Ingen som tror på honom ska bli besviken .
45010012	Det är ingen skillnad på jude och hedning , alla har samme Herre som ger av sin rikedom åt alla som anropar honom .
45010013	För var och en som anropar Herrens namn ska bli frälst .
45010014	Men hur ska de kunna anropa honom som de inte har kommit till tro på ? Och hur ska de kunna tro på honom som de inte har hört om ? Och hur ska de kunna höra om ingen predikar ?
45010015	Och hur kan någon predika utan att vara utsänd ? Det står skrivet : Hur ljuvliga är inte stegen av dem som förkunnar ett gott budskap !
45010016	Men alla ville inte lyda evangeliet , för Jesaja säger : Herre , vem trodde på vad de fick höra av oss ?
45010017	Alltså kommer tron av att lyssna , men att lyssna på Kristi ord .
45010018	Men jag frågar , har de kanske inte lyssnat ? Jo , visst : Deras röst har nått ut över hela jorden och deras ord överallt i världen .
45010019	Jag frågar då : Har Israel inte förstått ? Mose var den förste som sa : Jag ska väcka er avund mot det som inte är ett folk , jag ska väcka er ilska mot ett oförståndigt folk .
45010020	Och Jesaja säger frispråkigt : Jag lät mig finnas av dem som inte sökte mig , jag lät mig uppenbaras för dem som inte frågade efter mig .
45010021	Men om Israel säger han : Hela dagen har jag sträckt ut mina händer till ett olydigt och trotsigt folk .
45011001	Jag frågar nu : Har Gud förskjutit sitt folk ? Absolut inte . För jag själv är israelit , av Abrahams ätt och av Benjamins stam .
45011002	Gud har inte förskjutit sitt folk som han en gång har utvalt . Vet ni inte vad Skriften säger i berättelsen om Elia , hur han inför Gud anklagar Israel :
45011003	Herre , dina profeter har de dödat och dina altaren har de rivit ner . Jag är ensam kvar och de vill ta mitt liv .
45011004	Men vad blir Gudasvaret till honom ? Jag har lämnat kvar åt mig sjutusen män som inte har böjt knä för Baal .
45011005	Så finns det även i vår tid en återstod som är utvald av nåd .
45011006	Men om det är av nåd så är grunden inte gärningar , annars skulle nåden inte längre vara nåd .
45011007	Det betyder att vad Israel strävar efter har det inte uppnått . De utvalda har uppnått det , men de andra blev förhärdade .
45011008	Som det är skrivet : Gud har gett dem en ande av sömn och likgiltighet , ögon som inte ser och öron som inte lyssnar , intill denna dag .
45011009	Och David säger : Låt deras matbord bli en fälla och en snara , en stötesten , ett straff för dem .
45011010	Låt deras ögon förmörkas så att de inte kan se , och böj deras rygg för alltid .
45011011	Jag frågar nu : Har de snubblat för att de skulle falla ? Verkligen inte . Men genom deras överträdelse kom frälsningen till hednafolken , för att väcka Israels avund .
45011012	Om deras överträdelse betydde rikedom för världen och deras nederlag betydde rikedom för hednafolken , vad ska då inte deras fulltalighet betyda ?
45011013	Och några ord till er hedningar : som hednafolkens apostel värderar jag min tjänst högt .
45011014	Kanske kan jag väcka mina landsmäns avund och frälsa några av dem .
45011015	För om deras förkastelse betydde världens försoning , vad ska då inte deras mottagande betyda , om inte liv från de döda ?
45011016	Om det första brödet är heligt , är också degen helig . Och om roten är helig , är också grenarna heliga .
45011017	Men om några av grenarna har brutits bort , och du som är ett vilt olivskott har ympats in bland dem och fått del av det äkta olivträdets sav ,
45011018	då ska du inte förhäva dig över grenarna . Men gör du det ska du veta att det är inte du som bär roten utan roten som bär dig .
45011019	Kanske du säger : ' Grenarna bröts bort för att jag skulle ympas in . '
45011020	Visst , de bröts bort på grund av sin otro , men du är kvar genom tron . Var inte högfärdig utan lev i fruktan ,
45011021	för om Gud inte skonade de naturliga grenarna ska han kanske inte heller skona dig .
45011022	Betrakta Guds godhet och stränghet : hans stränghet mot dem som föll , hans godhet mot dig om du förblir i hans godhet . Annars blir du också borthuggen .
45011023	Även de andra ska bli inympade , om de inte förblir i sin otro . Gud har makt att åter ympa in dem .
45011024	För om du blev borthuggen från det vilda olivträd du av naturen tillhörde , och mot naturen ympades in på ett äkta olivträd , hur mycket lättare ska då inte dessa naturliga grenar ympas in på sitt eget olivträd .
45011025	Bröder , för att ni inte ska bli självkloka så vill jag att ni ska känna till denna hemlighet : Det råder en förhärdelse över en del av Israel till dess att hednafolken i fullt antal har kommit in ,
45011026	och det är så hela Israel ska bli frälst . Som det står skrivet : Befriaren ska komma från Sion , han ska avlägsna all ogudaktighet från Israel .
45011027	Och när jag lyfter bort deras synder ska det vara mitt förbund med dem .
45011028	I förhållande till evangeliet är de Guds fiender för er skull . I förhållande till utväljelsen är de hans älskade för fädernas skull .
45011029	För Guds gåvor och kallelse är oåterkalleliga .
45011030	Liksom ni en gång var olydiga mot Gud men nu har fått nåd genom deras olydnad ,
45011031	så har nu även de varit olydiga medan ni har fått nåd för att även de nu ska få nåd .
45011032	För Gud har gjort alla till olydnadens fångar för att sedan skänka alla nåd .
45011033	Vilket djup av rikedom och vishet och kunskap hos Gud ! Hur outgrundliga är inte hans domar och hur ofattbara hans vägar .
45011034	Vem har lärt känna Herrens tankar ? Eller vem har varit hans rådgivare ?
45011035	Eller vem har först skänkt honom något så att han måste ge tillbaka ?
45011036	Ty från honom och genom honom och till honom är allting . Honom tillhör äran i evigheter . Amen .
45012001	Bröder , jag uppmanar er därför vid Guds barmhärtighet att överlämna era kroppar som ett levande offer , heligt och välbehagligt för Gud . Det ska vara er andliga och förnuftiga gudstjänst .
45012002	Och anpassa er inte efter den här världen utan låt er förvandlas genom förnyelsen av ert sinne , så att ni kan avgöra vad som är Guds vilja - vad som är gott och fullkomligt och välbehagligt för honom .
45012003	För genom den nåd jag har fått säger jag till er alla : ha inte för höga tankar om er själva utan tänk med omdöme , efter det mått av tro som Gud har tilldelat var och en .
45012004	För liksom vi har många lemmar i en kropp och alla med olika uppgifter ,
45012005	så utgör vi , fastän många , en kropp i Kristus , men var för sig är vi lemmar till för varandra .
45012006	Vi har olika gåvor alltefter den nåd som vi har fått : om det är profetisk gåva , verka i överensstämmelse med tron .
45012007	Om det är tjänandets gåva , verka i att tjäna . Om det är undervisningens gåva , verka i undervisning .
45012008	Om det är tröstens gåva , verka i att trösta och uppmuntra . Om det är frikostighetens gåva , verka i generositet . Om det är ledarens gåva , verka i hängivenhet . Om det är gåvan att hjälpa och bistå , verka i glädje .
45012009	Er kärlek ska vara äkta . Avsky det onda , håll fast vid det goda .
45012010	Älska varandra innerligt med ömsesidig kärlek . Överträffa varandra i att visa aktning .
45012011	Låt inte er hängivenhet falna , var brinnande i Anden , tjäna Herren .
45012012	Gläd er i hoppet , var tålmodiga i lidandet och uthålliga i bönen .
45012013	Bistå de heliga med vad de behöver , eftersträva gästfrihet .
45012014	Välsigna dem som förföljer er , välsigna och förbanna inte .
45012015	Gläds med dem som är glada , gråt med dem som gråter .
45012016	Lev i samförstånd med varandra . Var inte högfärdiga utan umgås med de ringa . Var inte självkloka .
45012017	Bemöt inte ont med ont . Utför det som är till gagn för alla människor .
45012018	Lev i harmoni med alla människor så långt det är möjligt och beror på er .
45012019	Älskade , hämnas inte utan lämna plats för Guds vrede . För det står skrivet : Hämnden är min , jag ska vedergälla , säger Herren .
45012020	Därför , om din fiende är hungrig , ge honom att äta , är han törstig , ge honom att dricka , för gör du så kommer domen att vila allt tyngre på hans huvud .
45012021	Låt dig inte besegras av det onda , utan besegra det onda med det goda .
45013001	Varje människa ska underordna sig de styrande myndigheterna . För det finns ingen myndighet som inte är av Gud , de som finns är förordnade av honom .
45013002	Den som därför motsätter sig de styrande motarbetar Guds ordning , och de som gör så drar en dom över sig själva .
45013003	De styrande utgör nämligen inget hot mot gott beteende utan mot ont . Vill du slippa rädsla för de styrande , gör då det som är gott och du ska få deras uppskattning ,
45013004	för de är Guds tjänare till ditt bästa . Men gör du något ont har du anledning att vara rädd , för de bär inte svärdet utan anledning . De är Guds tjänare , hämnare som verkställer Guds vrede över brottslingen .
45013005	Därför måste man underordna sig , inte bara för Guds vredes skull utan också för samvetets skull .
45013006	Det är också därför ni betalar skatt , för de styrande är Guds tjänare vad gäller sådant .
45013007	Fullgör era skyldigheter mot alla , vare sig det gäller att betala skatt eller tull , eller visa vördnad eller heder .
45013008	Stå inte i skuld till någon utom i kärlek till varandra , för den som älskar andra har uppfyllt lagen .
45013009	Dessa bud : Du ska inte begå äktenskapsbrott , Du ska inte mörda , Du ska inte stjäla , Du ska inte ha begär , och alla andra bud sammanfattas i detta budskap : Älska din nästa som dig själv .
45013010	Kärleken gör inte din nästa något illa . Därför är kärleken lagens uppfyllelse .
45013011	Och gör detta medvetna om tiden , att det är hög tid för er att vakna upp ur sömnen . För vår frälsning är oss nu närmare än då vi kom till tro .
45013012	Natten går mot sitt slut och dagen är nära . Så låt oss lägga av oss mörkrets gärningar och rusta oss med ljusets vapen .
45013013	Låt oss leva anständigt vilket hör dagen till , inte i supfestande och fylleri , inte i otukt och liderligheter , inte i bråk och avund .
45013014	Men ikläd er Herren Jesus Kristus , och tillfredsställ inte den fallna naturen med dess begär .
45014001	Ni ska acceptera den som är svag i tron utan att anmärka på olika åsikter .
45014002	Någon har tro till att äta vad som helst , medan den som är svag bara äter grönsaker .
45014003	Den som äter ska inte se ner på den som avstår , och den som avstår ska inte kritisera den som äter , för Gud har accepterat honom .
45014004	Vem är du som kritiserar en annans tjänare ? Om han står eller faller angår hans egen Herre . Men han kommer att stå , för Herren förmår hålla honom stående .
45014005	Någon värderar dagarna olika , en annan värderar alla dagar lika . Var och en ska vara övertygad i sitt sinne .
45014006	Den som uppmärksammar en särskild dag gör det för Herren . Den som äter gör det för Herren , eftersom han tackar Gud , och den som avstår från att äta gör det för Herren , och tackar Gud .
45014007	För ingen av oss lever för sig själv , och ingen dör för sig själv ,
45014008	för lever vi , lever vi för Herren , och dör vi , dör vi för Herren . Så vare sig vi lever eller dör tillhör vi Herren .
45014009	Därför dog Kristus och blev åter levande , för att vara Herre över både levande och döda .
45014010	Men varför kritiserar du din broder ? Eller varför ser du ner på din broder ? Vi ska ju alla stå inför Guds domstol .
45014011	För det står skrivet : Så sant jag lever , säger Herren , för mig ska varje knä böja sig , och varje tunga ska prisa Gud .
45014012	Alltså ska var och en av oss stå till svars inför Gud .
45014013	Därför ska vi inte längre döma varandra . Döm hellre så här : Ingen får lägga ut en stötesten eller snara för en broder .
45014014	Jag vet och är övertygad om i Herren Jesus att ingenting är orent i sig självt . Men det är orent för den som betraktar det som orent .
45014015	Om du bedrövar din broder genom den mat du äter , då lever du inte längre i kärleken . Låt inte din mat orsaka att den som Kristus dog för går under .
45014016	Låt alltså inte det goda ni har fått bli utsatt för hån .
45014017	För Guds rike handlar inte om mat och dryck utan om rättfärdighet och harmoni och glädje i den helige Ande .
45014018	Den som tjänar Kristus på det sättet behagar Gud och blir respekterad av människor .
45014019	Låt oss därför sträva efter det som främjar harmonin och bygger upp gemenskapen .
45014020	Förstör inte Guds verk för matens skull . Allt är verkligen rent , men det är fel att orsaka en annans fall genom det man äter .
45014021	Rätt beteende är att avstå från kött eller vin eller annat som får din broder på fall .
45014022	Den tro du har ska vara en sak mellan dig och Gud . Salig är den som inte dömer sig själv för det som han har tillåtit sig .
45014023	Men den som tvivlar och ändå äter är fördömd eftersom det inte sker av tro . Allt som inte sker av tro är synd .
45015001	Vi som är starka är skyldiga att bära de svagas bördor och inte vara självupptagna .
45015002	Vi ska alla bry oss om vår nästa , till det goda och uppbyggliga .
45015003	För Kristus var inte självupptagen , utan som det står skrivet : De smädelser från dem som smädade dig föll över mig .
45015004	För allt som förut skrevs blev skrivet till vår undervisning , för att vi genom den uthållighet och tröst som Skrifterna ger ska hålla fast vid vårt hopp .
45015005	Och må uthållighetens och tröstens Gud låta er leva i samförstånd med varandra efter Kristi Jesu vilja ,
45015006	så att ni enigt med en mun prisar vår Herre Jesu Kristi Gud och Fader .
45015007	Acceptera därför varandra , så som Kristus har accepterat er till Guds ära .
45015008	Jag menar : Kristus blev judarnas tjänare för att visa på Guds sanning , så att löftena till fäderna skulle bekräftas
45015009	och hednafolken skulle få prisa Gud för hans nåd . Som det står skrivet : Därför vill jag prisa dig bland hednafolken och lovsjunga ditt namn .
45015010	Vidare heter det : Gläd er , ni hednafolk , tillsammans med hans folk .
45015011	Och på ett annat ställe : Lova Herren , alla hednafolk , lovsjung honom , alla folk .
45015012	Och igen säger Jesaja : Jishajs rotskott ska komma . Han reser sig för att härska över hednafolken . På honom ska folken hoppas .
45015013	Må hoppets Gud fylla er med all glädje och frid i tron , så att ni överflödar i hoppet genom den helige Andes kraft .
45015014	Mina bröder , när det gäller er är jag personligen övertygad om att ni själva är fyllda av godhet och all kunskap , och förmår vägleda varandra .
45015015	Men jag har skrivit ganska uppriktigt till er i vissa avseenden för att påminna er , att genom den nåd jag har fått av Gud
45015016	ska jag vara Kristi Jesu tjänare bland hednafolken och utöva prästtjänst för Guds evangelium . Så ska hednafolken bli ett välbehagligt offer , helgat genom den helige Ande .
45015017	Därför är det i Kristus Jesus jag har min stolthet i det jag uträttar för Gud .
45015018	Jag vågar inte tala om annat än det som Kristus har utfört genom mig för att hednafolken ska komma till lydnad , med ord och handling ,
45015019	i kraften av tecken och under , i Guds Andes kraft . Därmed har jag från Jerusalem och runt omkring ända till Illyrien fullbordat Kristi evangelium .
45015020	Jag har varit angelägen om att förkunna evangeliet där Kristi namn varit okänt , för att undvika bygga på någon annans grund .
45015021	Utan som det står skrivet : De som aldrig har fått budskapet om honom ska se , och de som aldrig har hört ska förstå .
45015022	Det är orsaken till varför jag så ofta har blivit förhindrad att komma till er .
45015023	Men då jag inte längre har uppgifter i dessa trakter och då jag i flera år har längtat efter att besöka er ,
45015024	så vill jag göra det när jag far till Spanien . Jag hoppas få träffa er under min resa och få hjälp av er för min fortsatta färd , efter att jag först fått en stunds samvaro med er .
45015025	Men nu far jag till Jerusalem för att hjälpa de heliga .
45015026	Makedonien och Achaia har nämligen beslutat att göra en insamling för de fattiga bland de heliga i Jerusalem .
45015027	Så har de beslutat , och de står också i skuld till dem . För om hednafolken har fått del av deras andliga välsignelser , så är de i sin tur skyldiga att tjäna dem med det materiella .
45015028	När jag har fullgjort detta och tryggt och säkert överlämnat denna gåva till dem , så tänker jag fara till Spanien och besöka er på vägen .
45015029	Och jag vet att när jag kommer till er så har jag med mig Kristi välsignelse i hela dess fullhet .
45015030	Bröder , jag uppmanar er vid vår Herre Jesus Kristus och vid Andens kärlek , att kämpa med mig i era böner till Gud för mig .
45015031	Be att jag undkommer dem i Judeen som vägrar tro , och att det understöd jag har med mig till Jerusalem blir väl mottaget av de heliga .
45015032	Om Gud vill kan jag då komma till er med glädje , och vila ut tillsammans med er .
45015033	Fredens Gud är med er alla . Amen .
45016001	Jag anbefaller vår syster Foibe till er , hon tjänar församlingen i Kenchreai .
45016002	Välkomna henne i Herren på ett för de heliga värdigt sätt , och ge henne all den hjälp hon kan behöva . Hon har varit ett stöd för många , även för mig .
45016003	Hälsa Prisca och Aquila , mina medarbetare i Kristus Jesus
45016004	som har vågat sina liv för mig . Inte bara jag utan alla hednakristna församlingar är tacksamma för dem .
45016005	Hälsa också församlingen som möts i deras hus . Hälsa min käre Epainetos , den förste i Asien som kom till tro på Kristus .
45016006	Hälsa Maria , som har arbetat hårt för er .
45016007	Hälsa Andronikos och Junias , mina landsmän och medfångar . Apostlarna håller dem i högt anseende och de tillhörde även Kristus före mig .
45016008	Hälsa Ampliatus , min älskade i Herren .
45016009	Hälsa Urbanus , vår medarbetare i Kristus och min älskade Stachys .
45016010	Hälsa Apelles , prövad och erkänd i Kristus . Hälsa Aristoboulos husfolk .
45016011	Hälsa min landsman Herodion . Hälsa Narkissos husfolk som tillhör Herren .
45016012	Hälsa Tryfaina och Tryfosa , som arbetar i Herren . Hälsa den älskade Persis , som har arbetat hårt i Herren .
45016013	Hälsa Rufus , utvald i Herren , och hans mor , som är en mor även för mig .
45016014	Hälsa Asynkritos , Flegon , Hermes , Patrobas , Hermas och bröderna hos dem .
45016015	Hälsa Filologos och Julia , Nereus och hans syster och Olympas och alla heliga hos dem .
45016016	Hälsa varandra med en helig kyss . Alla Kristi församlingar hälsar er .
45016017	Bröder , jag vill att ni ska uppmärksamma dem som splittrar och orsakar avfall från den lära som ni undervisats i . Ta avstånd från dem .
45016018	För sådana tjänar inte vår Herre Kristus utan sin egen buk , och med inställsamt och smickrande prat förleder de godtrogna hjärtan .
45016019	Er lydnad är nämligen känd av alla , därför gläds jag över er . Men jag vill att ni ska vara visa vad gäller det goda , och oskyldiga vad gäller det onda .
45016020	Fredens Gud ska snart krossa Satan under era fötter . Nåd från vår Herre Jesus till er alla .
45016021	Min medarbetare Timotheos hälsar er , liksom mina landsmän Lucius , Jason och Sosipatros .
45016022	Jag , Tertius , som skrivit detta brev , hälsar er i Herren .
45016023	Gaius , min och hela församlingens värd , hälsar er , liksom Erastos , stadens kassör , och brodern Quartus .
45016025	Till honom som förmår styrka er genom mitt evangelium och min predikan om Jesus Kristus - enligt den uppenbarade hemlighet som under tidsåldrar har varit dold
45016026	men nu har synliggjorts och genom profetiska Skrifter på den evige Gudens befallning gjorts känd för alla folkslag för att föra dem till trons lydnad -
45016027	till Gud som ensam är vis , honom tillhör äran genom Jesus Kristus i all evighet . Amen .
46001001	Från Paulus , kallad till Kristi Jesu apostel genom Guds vilja , och från vår broder Sosthenes .
46001002	Till Guds församling i Korinth , till dem som helgats i Kristus Jesus , de kallade och heliga , tillsammans med alla dem som på varje plats anropar vår Herre Jesu Kristi namn , deras Herre och vår .
46001003	Nåd till er och fred från Gud vår Fader och Herren Jesus Kristus .
46001004	Jag tackar alltid min Gud för er , för den Guds nåd som skänktes åt er i Kristus Jesus ,
46001005	så att ni i honom har blivit rika på allt , allt slags tal och all kunskap ,
46001006	eftersom vittnesbördet om Kristus har blivit stadfäst i er .
46001007	Därför saknar ni inte någon nådegåva medan ni väntar på att vår Herre Jesus Kristus ska uppenbaras .
46001008	Han ska också stadfästa er ända till slutet , så att ni står oförvitliga på vår Herre Jesu Kristi dag .
46001009	Gud är trofast som har kallat er till gemenskap med sin Son Jesus Kristus , vår Herre .
46001010	Bröder , i vår Herre Jesu Kristi namn uppmanar jag er alla att vara eniga i ert tal och att inte splittra upp er , utan vara förenade i samma sinne och omdöme .
46001011	Mina bröder , av Chloes husfolk har jag nämligen fått veta angående er att det förekommer motsättningar bland er .
46001012	Vad jag avser är att ni var och en säger : " Jag följer Paulus , " eller " Jag följer Apollos , " eller " Jag följer Kefas , " eller " Jag följer Kristus . "
46001013	Har Kristus blivit delad ? Det var väl inte Paulus som korsfästes för er ? Eller döptes ni i Paulus namn ?
46001014	Jag tackar Gud att jag inte har döpt någon av er förutom Crispus och Gaius .
46001015	Därmed kan ingen säga att ni har blivit döpta i mitt namn .
46001016	- Jag döpte även Stefanas husfolk . Annars vet jag mig inte ha döpt någon . -
46001017	Kristus har nämligen inte sänt mig för att döpa utan för att förkunna evangeliet , men inte med visdomens talekonst , det skulle göra Kristi kors tomt och kraftlöst .
46001018	För budskapet om korset är en dårskap för dem som är på väg till förtappelsen , men för oss som är frälsta är det en Guds kraft .
46001019	Det står nämligen skrivet : Jag ska ödelägga de visas visdom , och jag ska förkasta de förståndigas förstånd .
46001020	Var är de visa ? Var är de skriftlärda ? Var är den här världens intellektuella ? Har inte Gud gjort världens visdom till dårskap ?
46001021	För eftersom världen , i enlighet med Guds visdom , inte lärde känna Gud genom visdom , så beslöt Gud att genom den dårskap som vi predikar frälsa dem som tror .
46001022	Judarna begär nämligen tecken och grekerna söker visdom ,
46001023	men vi predikar en korsfäst Kristus som är anstötlig för judarna och en dårskap för hednafolken .
46001024	Men för de kallade , både judar och greker , är han Kristus , Guds kraft och Guds visdom .
46001025	För Guds dårskap är visare än människor , och Guds svaghet är starkare än människor .
46001026	Bröder , betrakta er kallelse . Det är inte många av er som är visa efter mänsklig måttstock och inte många är mäktiga eller förnäma .
46001027	Men Gud utvalde det dåraktiga i världen för att låta de visa stå där med skam . Gud utvalde det svaga i världen för att låta det starka stå där med skam .
46001028	Gud utvalde det oansenliga och ringaktade i världen , det som ingenting är , för att göra slut på det som finns till .
46001029	Detta för att ingen människa ska kunna vara stolt inför Gud .
46001030	Det är hans verk att ni är i Kristus Jesus , som för oss har blivit visdom från Gud , och rättfärdighet , helighet och befrielse .
46001031	Därför , som det står skrivet : Den som är stolt ska vara stolt i Herren .
46002001	Bröder , när jag kom till er var det inte med glänsande talekonst eller visdom som jag förkunnade Guds hemlighet för er .
46002002	För hos er hade jag beslutat att inte veta av något annat än Jesus Kristus och honom som korsfäst .
46002003	Jag var svag och rädd och bävande när jag var hos er ,
46002004	och mitt tal och min predikan bestod inte av övertygande visdomsord utan av Ande och kraft som bevis .
46002005	Detta för att er tro inte skulle grundas på människors visdom utan på Guds kraft .
46002006	Men vi talar om visdom bland de fullmogna , en visdom som inte tillhör denna världen eller denna världens makter , som går under .
46002007	Vi talar om Guds hemliga och fördolda visdom som Gud bestämde före alla tidsåldrar , till vår härlighet .
46002008	Ingen av denna världens makter kände till den , för hade de gjort det skulle de inte ha korsfäst härlighetens Herre .
46002009	Men som det står skrivet , vad inget öga sett och inget öra hört och vad inget människohjärta kunnat föreställa sig , det som Gud har berett åt dem som älskar honom .
46002010	Men för oss har Gud uppenbarat det genom Anden , för Anden utforskar allt , även Guds djupheter .
46002011	Vem vet vad som är i människan utom människans egen ande ? Inte heller vet någon vad som är i Gud utom Guds Ande .
46002012	Men vi har inte fått världens ande utan Anden från Gud , så att vi ska förstå vad Gud i sin nåd har skänkt oss .
46002013	Och om detta talar vi inte med ord som mänsklig visdom lärt oss utan med ord som Anden lärt , när vi utlägger det andliga för dem som är Andefyllda .
46002014	En sekulär människa godtar inte det som kommer från Guds Ande . Det är dårskap för henne , och hon kan inte förstå det eftersom det måste bedömas med hjälp av Anden .
46002015	Men den som är Andefylld bedömer allt , fast honom själv kan ingen bedöma .
46002016	För vem har lärt känna Herrens tankar så att han kan upplysa honom ? Men vi har Kristi sinne .
46003001	Bröder , jag kunde inte tala till er som till Andefyllda människor utan som till vanliga människor , som till spädbarn i Kristus .
46003002	Jag gav er mjölk att dricka , inte fast föda , för den tålde ni ännu inte , och det gör ni fortfarande inte .
46003003	Ni leds ännu av er fallna natur . För eftersom det finns avund och bråk bland er , leds ni då inte av er fallna natur och lever som andra människor ?
46003004	För när en säger : " Jag följer Paulus , " och en annan : " Jag följer Apollos , " är ni inte då som folk i allmänhet ?
46003005	Vad är Apollos ? Vad är Paulus ? De är tjänare som förde er till tro , och var för sig tjänade vi med det som Herren gav .
46003006	Jag planterade , Apollos vattnade , men Gud lät det växa .
46003007	Varken den som planterar eller den som vattnar är något , endast Gud , han som låter det växa .
46003008	Den som planterar och den som vattnar är ett , men var och en ska få sin lön efter sitt arbete .
46003009	För vi är Guds medarbetare . Och ni är Guds åker , Guds byggnad .
46003010	Utifrån den nåd som Gud gav mig har jag som en klok byggmästare lagt en grund , och en annan bygger på den . Men var och en måste tänka på hur han bygger .
46003011	För ingen kan lägga en annan grund än den som är lagd - Jesus Kristus .
46003012	Om någon bygger på den grunden med guld , silver , ädelstenar , trä , hö eller halm ,
46003013	så ska var och ens arbete synliggöras . För den dagen ska göra det klart eftersom den uppenbaras i eld , och elden ska pröva varje människas verk .
46003014	Om det verk som någon har byggt består , ska han få lön .
46003015	Den vars verk bränns upp ska lida förlust . Men själv ska han bli frälst , som genom eld .
46003016	Vet ni inte att ni är Guds tempel och att Guds Ande bor i er ?
46003017	Om någon fördärvar Guds tempel ska Gud fördärva honom . För Guds tempel är heligt , och det är vad ni är .
46003018	Bedra inte er själva . Om någon bland er anser sig vara vis i denna världen måste han bli en dåre för att bli vis .
46003019	För denna världens visdom är dårskap inför Gud . Det står skrivet : Han fångar de visa i deras list ,
46003020	och vidare : Herren vet att de visas tankar är tomhet .
46003021	Därför ska ingen ha sin stolthet i människor . Allt tillhör er ,
46003022	om än Paulus eller Apollos eller Kefas eller världen eller liv eller död eller nutid eller framtid . Allt tillhör er .
46003023	Men ni tillhör Kristus , och Kristus tillhör Gud .
46004001	Alltså ska man betrakta oss som Kristi tjänare och som förvaltare av Guds hemligheter .
46004002	Dessutom krävs av en förvaltare att han är trovärdig .
46004003	Det rör mig inte om ni eller någon mänsklig domstol dömer mig . Jag undviker att ens döma mig själv .
46004004	För mitt samvete är rent , men det betyder inte att jag är rättfärdig . Den som dömer mig är Herren .
46004005	Döm därför inte i förtid , innan Herren kommer . Han ska föra fram i ljuset det som är dolt i mörker och avslöja hjärtats alla motiv . Och då ska var och en få sitt beröm av Gud .
46004006	Bröder , allt detta har jag tillämpat på mig och Apollos för er skull , för att ni av oss ska lära er att hålla er till det som är skrivet . Detta för att ni inte ska skryta över någon på annans bekostnad .
46004007	Vem ger dig en särställning ? Vad äger du som du inte har fått ? Men har du fått det , varför skryter du som om du inte hade fått det ?
46004008	Ni har redan fått allt . Ni har redan blivit rika . Ni har blivit kungar utan oss . Jag önskar att ni verkligen var kungar , så att vi kunde regera tillsammans med er .
46004009	Det tycks mig som om Gud ställt oss apostlar sist av alla , som dödsdömda . För vi har blivit ett skådespel för världen , för både änglar och människor .
46004010	Vi är dårar för Kristi skull , men ni är kloka i Kristus . Vi är svaga , men ni är starka . Ni är ärade , men vi är föraktade .
46004011	Ännu i denna stund går vi hungriga och törstiga och utan kläder . Vi misshandlas , är hemlösa ,
46004012	och vi arbetar hårt med våra händer . När vi hånas , välsignar vi . När vi förföljs , härdar vi ut .
46004013	När vi förtalas , svarar vi vänligt . Vi har blivit världens smuts och skräp , och är så alltjämt .
46004014	Jag skriver inte detta för att ni ska skämmas utan för att vägleda er som mina älskade barn .
46004015	För om ni än har tusentals övervakare i Kristus , har ni ändå inte många fäder . Det var nämligen jag som genom evangeliet blev er far i Kristus Jesus .
46004016	Jag uppmanar er därför att efterlikna mig .
46004017	Av den anledningen har jag sänt Timotheos till er , mitt älskade och trofasta barn i Herren . Han ska påminna er om mina regler i Kristus Jesus , så som jag överallt undervisar i varje församling .
46004018	Några har blivit högfärdiga som om de trodde att jag inte skulle komma till er .
46004019	Men om Herren vill kommer jag snart till er , och då får jag veta hur det förhåller sig med dessa högfärdiga människor , inte med deras ord utan med deras kraft .
46004020	För Guds rike består inte i ord utan i kraft .
46004021	Vad föredrar ni ? Ska jag komma till er med en käpp eller med kärlek och en mild ande ?
46005001	Rakt på sak : det sägs att det förekommer otukt bland er , en otukt det inte går att finna ens bland hednafolken . En man lever med sin fars hustru .
46005002	Och ni är högfärdiga ! Ni borde ha blivit bedrövade och drivit bort ifrån er den som gjort detta .
46005003	Även om jag är frånvarande till kroppen är jag närvarande i Anden . Jag har redan fällt domen över den skyldige , som om jag var närvarande .
46005004	När ni samlas i vår Herre Jesu Kristi namn och min ande är där med vår Herre Jesu makt ,
46005005	då ska ni överlämna den mannen åt Satan till köttets fördärv , så att anden kan bli frälst på Herrens dag .
46005006	Ert skryt låter inte bra . Vet ni inte att lite surdeg får hela degen att jäsa ?
46005007	Rensa bort den gamla surdegen så att ni blir en ny deg , eftersom ni är osyrade . För vårt påskalamm Kristus har blivit slaktat .
46005008	Låt oss därför fira högtid , inte med gammal surdeg , inte heller med illviljans och ondskans surdeg , utan med renhetens och sanningens osyrade bröd .
46005009	Jag skrev till er i mitt brev att ni inte skulle umgås med otuktiga människor .
46005010	Jag menade verkligen inte de otuktiga här i världen , eller de giriga eller bedragarna eller avgudadyrkarna . För då hade ni behövt lämna världen .
46005011	Men nu skriver jag till er att inte umgås med någon så kallad broder om han är otuktig , girig , avgudadyrkare , hånare , drinkare eller bedragare . Ni får inte ens äta tillsammans med en sådan .
46005012	För vad ankommer det mig att döma dem som står utanför ? Är det inte dem som står innanför ni ska döma ?
46005013	Gud ska döma dem som står utanför . Ni ska driva bort ifrån er den som är ond .
46006001	När någon av er ligger i tvist med en annan , vågar han då processa inför de orättfärdiga och inte inför de heliga ?
46006002	Eller vet ni inte att de heliga ska döma världen ? Om nu världen ska dömas av er , förmår ni då inte att döma i obetydliga mål ?
46006003	Vet ni inte att vi ska döma änglar ? Då ska väl klaras av livets småsaker ?
46006004	Om det gäller sådana livets småsaker , tar ni då till domare de som församlingen ser ner på ?
46006005	Jag säger detta till er skam . Finns det verkligen ingen förståndig bland er som kan avgöra saker mellan bröder ?
46006006	Istället processar broder mot broder , och det inför otroende !
46006007	Bara det att ni processar med varandra är ett nederlag för er . Varför inte hellre acceptera det orätta ? Varför inte hellre bli bedragen ?
46006008	Istället begår ni själva orätt och bedrar , och det mot bröder .
46006009	Ni vet väl att orättfärdiga inte ska få ärva Guds rike ? Låt inte bedra er . Varken otuktiga eller avgudadyrkare eller äktenskapsbrytare eller män som ligger med män
46006010	eller tjuvar eller giriga eller drinkare eller hånare eller bedragare ska ärva Guds rike .
46006011	Några av er var sådana . Men ni blev rentvättade , ni blev helgade , ni blev förklarade rättfärdiga i Herren Jesu Kristi namn och i vår Guds Ande .
46006012	Allt är tillåtet för mig , men allt är inte nyttigt . Allt är tillåtet för mig , men jag ska inte låta något få makt över mig .
46006013	Maten är till för magen och magen för maten , och båda ska Gud göra slut på . Men kroppen är inte till för otukt utan för Herren , och Herren för kroppen .
46006014	Gud uppväckte Herren , och genom sin kraft ska han uppväcka oss .
46006015	Vet ni inte att era kroppar är Kristi lemmar ? Ska jag då ta Kristi lemmar och göra dem till en prostituerads lemmar ? Absolut inte .
46006016	Eller vet ni inte att den som förenar sig med en prostituerad är en kropp med henne ? För han säger : De två ska bli ett kött .
46006017	Men den som förenar sig med Herren är en ande med honom .
46006018	Fly otukten . All annan synd som en människa begår är utanför kroppen , men den som lever i otukt syndar mot sin egen kropp .
46006019	Eller vet ni inte att er kropp är ett tempel för den helige Ande som är i er och som ni har fått av Gud ? Ni tillhör inte er själva ,
46006020	för ni blev köpta för ett pris . Förhärliga därför Gud i er kropp .
46007001	Angående det som ni skrev : " En man gör väl i att undvika sex med en kvinna . "
46007002	Men för att undvika otukt ska varje man ha sin hustru och varje kvinna sin man .
46007003	Mannen ska fullgöra sin äktenskapliga plikt åt sin hustru , och likaså hustrun åt sin man .
46007004	Hustrun har inte makt över sin kropp , det har mannen . Likaså har inte mannen makt över sin kropp , det har hustrun .
46007005	Förvägra inte varandra samliv utom för en tid med bådas samtycke , så att ni kan prioritera bönen . Kom sedan tillsammans igen så att Satan inte frestar er eftersom ni inte kan leva avhållsamt .
46007006	Men detta säger jag som ett medgivande , inte som en befallning .
46007007	Jag skulle önska att alla människor var som jag . Men var och en har sin gåva från Gud , alla har en särskild .
46007008	Till de ogifta och änkorna säger jag att de gör väl om de förblir ogifta , liksom jag .
46007009	Men om de inte kan kontrollera sig ska de gifta sig . För det är bättre att gifta sig än att brinna av lust .
46007010	Till de gifta ger jag en befallning som inte är min utan Herrens : En hustru får inte lämna sin man .
46007011	Gör hon det ändå ska hon förbli ogift eller försona sig med sin man . Och en man får inte överge sin hustru .
46007012	Till de övriga säger jag , inte Herren : Om en broder har en hustru som inte är troende och hon är villig att leva med honom , får han inte överge henne .
46007013	Och om en kvinna har en man som inte är troende och han är villig att leva med henne , får hon inte överge honom .
46007014	För mannen som inte tror är helgad genom sin hustru , och hustrun som inte tror är helgad genom sin troende man . Annars skulle era barn vara orena , men nu är de heliga .
46007015	Men om den som inte tror går i väg , låt det ske . Vid sådana tillfällen är ett trossyskon inte slavbunden . Gud har kallat er att leva i harmoni .
46007016	För hur kan du veta , kvinna , om du kommer att frälsa din man ? Eller hur kan du veta , man , om du kommer att frälsa din hustru ?
46007017	Lev bara så som Herren har bestämt för var och en , så som Gud har kallat var och en . Det är vad jag föreskriver i alla församlingar .
46007018	Var någon omskuren när han blev kallad ska han inte skaffa förhud . Var någon oomskuren när han blev kallad ska han inte låta omskära sig .
46007019	Det betyder inget om någon är omskuren eller oomskuren . Det som betyder något är att man håller Guds bud .
46007020	Var och en ska förbli i den kallelse i vilken han blev kallad .
46007021	Blev du kallad som slav , bry dig inte . Men ges dig möjlighet att bli fri , ta vara på det .
46007022	För den som i Herren blev kallad som slav är en Herrens frigivne . Likaså är den som blev kallad som fri en Kristi slav .
46007023	Ni blev köpta för ett pris . Bli inte slavar under människor .
46007024	Bröder , var och en ska förbli inför Gud det han var vid sin kallelse .
46007025	Angående de kvinnor som lever ogifta har jag ingen befallning från Herren . Men jag ger min uppfattning , jag som genom Herrens barmhärtighet är trovärdig .
46007026	Jag anser sedan att i den svåra tid som nu råder gör en man väl i att förbli som han är .
46007027	Är du bunden vid en hustru ? Försök inte att bli fri . Är du fri ? Försök inte att få en hustru .
46007028	Men om du gifter dig syndar du inte . Och om en ogift kvinna gifter sig syndar hon inte . Men sådana kommer att drabbas av lidanden här i livet , och det vill jag bespara er ifrån .
46007029	Men det säger jag , bröder : Tiden är kort . Härefter ska de som har en hustru leva som om de ingen hade ,
46007030	de som gråter som om de inte grät , de som gläds som om de inte gladde sig , de som köper något som om de inte ägde något ,
46007031	och de som nyttjar denna världen ska göra det med måtta . För allt i denna världen går mot sitt slut .
46007032	Men jag vill att ni ska vara utan bekymmer . En ogift man är upptagen med det som hör Herren till , hur han ska behaga Herren .
46007033	Men en gift man är upptagen med det som hör världen till , hur han ska behaga sin hustru ,
46007034	och blir kluven . En ogift kvinna eller en jungfru är upptagen med det som hör Herren till , det att hon ska vara helig till kropp och ande . Men en gift kvinna är upptagen med det som hör världen till , hur hon ska behaga sin man .
46007035	Detta säger jag för ert eget bästa , inte för att lägga band på er utan för att ni ska leva anständigt , samt troget och obehindrat hålla er till Herren .
46007036	Men anser någon att han handlar olämpligt mot sin dotter som är giftasmogen och redo för äktenskap , då ska han göra det han vill , han syndar inte . Låt dem gifta sig .
46007037	Men är han fast besluten och inte känner tvång , utan har makt över sin egen vilja och har bestämt i sitt hjärta att låta sin dotter förbli ogift , så gör han väl .
46007038	Den som alltså gifter bort sin ogifta dotter gör något bra , och den som inte gifter bort henne gör något bättre .
46007039	En hustru är bunden så länge hennes man lever . Men om mannen dör är hon fri att gifta sig med vem hon vill , bara det sker i Herren .
46007040	Men saligare är hon om hon förblir som hon är . Det är min uppfattning , och jag menar att även jag har Guds Ande .
46008001	Angående mat som offrats till avgudar : Vi vet att vi alla har kunskap . Kunskapen för med sig högfärd , men kärleken bygger upp .
46008002	Om någon tror sig veta något , så vet han ännu inte det han borde veta .
46008003	Men den som älskar Gud är känd av honom .
46008004	Nu angående frågan om man får äta mat som offrats till avgudar : Vi vet att det inte finns någon avgud i världen , och att det bara finns en Gud .
46008005	För även om det finns så kallade ' gudar ' i himlen eller på jorden - det finns också många ' gudar ' och ' herrar ' -
46008006	så finns för oss en enda Gud , Fadern , från vilken allting är och till vilken vi är , och en enda Herre , Jesus Kristus , genom vilken allting är och genom vilken vi är .
46008007	Men den kunskapen äger inte alla . Några som tills nu varit vana vid avgudarna äter mat just som avgudaoffer , och så orenas deras svaga samvete .
46008008	Men maten för oss inte närmare Gud . Vi förlorar inget om vi inte äter , vi vinner inget om vi äter .
46008009	Men se till att denna er rättighet inte blir de svaga till fall .
46008010	För om någon med ett svagt samvete får se dig som har kunskap ligga till bords i ett avgudatempel , blir han då inte styrkt så att han äter vad som offrats till avgudar ?
46008011	Genom din kunskap går den svage under , denne broder som Kristus har dött för .
46008012	När ni på detta sätt syndar mot bröderna och gör illa deras svaga samveten syndar ni mot Kristus .
46008013	Alltså : om mat blir min broder till fall ska jag aldrig någonsin äta kött för att inte orsaka min broders fall .
46009001	Är jag inte fri ? Är jag inte en apostel ? Har jag inte sett Jesus , vår Herre ? Är inte ni mitt verk i Herren ?
46009002	Om jag inte är en apostel för andra , så är jag det ändå för er . Ni själva är i Herren bekräftelsen på mitt apostlakall .
46009003	Mitt försvar mot dem som anklagar mig är följande :
46009004	Har vi inte rätt att få mat och dryck ?
46009005	Har vi inte rätt att ta med oss en troende hustru så som även de andra apostlarna och Herrens bröder och Kefas ?
46009006	Eller är det bara jag och Barnabas som inte har rätt att vara fria från arbete ?
46009007	Vem gör soldattjänst och betalar själv ? Vem anlägger en vingård utan att äta dess frukt ? Eller vem vallar en hjord utan att ta del av mjölken ?
46009008	Är det här bara mänskligt prat ? Säger inte lagen samma sak ?
46009009	Det står nämligen skrivet i Mose lag : Du ska inte binda för munnen på oxen som tröskar . Är det om oxar Gud har omsorg ?
46009010	Eller säger han det för vår skull ? Jo , för vår skull blev det skrivet att den som plöjer och den som tröskar ska göra det i hopp om att få sin del .
46009011	Om vi har sått ett andligt utsäde bland er , är det då för mycket begärt om vi får del av er materiella skörd ?
46009012	Om andra har rätt att få något av er , har inte vi det ännu mer ? Ändå har vi inte nyttjat denna rättighet utan härdar ut i allt för att inte lägga hinder i vägen för evangeliet om Kristus .
46009013	Vet ni inte att de som arbetar i templet får sin mat från templet , och att de som tjänstgör vid altaret får sin del av det som offras där ?
46009014	Så har också Herren påbjudit att de som förkunnar evangeliet ska få sitt uppehälle av evangeliet .
46009015	Men jag har inte nyttjat sådana förmåner , inte heller skriver jag det här för att få några . Jag dör hellre än att någon tar ifrån mig min stolthet .
46009016	För om jag förkunnar evangeliet ger det mig ingen grund för stolthet eftersom ett tvång ligger över mig . Det blir hemskt för mig om jag inte förkunnar evangeliet .
46009017	För om jag gör det av eget val väntar mig lön . Men gör jag det mot min vilja så är jag betrodd som förvaltare .
46009018	Vad är då min lön ? Jo , när jag förkunnar kan jag framföra evangeliet utan kostnad och inte nyttja den rättighet som evangeliet ger mig .
46009019	För jag är fri från alla , men jag har gjort mig till allas slav för att vinna desto fler .
46009020	För judarna har jag blivit som en jude för att vinna judar . För dem som är under lagen har jag blivit likt en som är under lagen för att vinna dem som är under lagen , fast jag själv inte är under lagen .
46009021	För dem som är utan lag har jag blivit likt en som är utan lag för att vinna dem som är utan lag . - Men jag är inte fri från Guds lag utan står under Kristi lag . -
46009022	Jag har blivit svag för de svaga för att vinna de svaga . Jag har blivit allt för alla , för att åtminstone frälsa några .
46009023	Allt gör jag för evangeliets skull , för att även jag ska få del av det .
46009024	Vet ni inte att av alla löparna som springer på banan är det bara en som får priset ? Spring så att ni vinner det .
46009025	Men varje idrottsman övar självdisciplin i allt . De för att vinna en förgänglig segerkrans , men vi en oförgänglig .
46009026	Så jag springer inte planlöst omkring . Och jag boxas inte i luften .
46009027	Jag plågar min kropp och tvingar den till lydnad , för att inte själv bli underkänd efter att ha predikat för andra .
46010001	Bröder , jag vill att ni ska veta att alla våra fäder var under molnet , alla gick genom havet ,
46010002	alla blev döpta till Moses i molnet och i havet ,
46010003	alla åt samma andliga mat ,
46010004	alla drack samma andliga dryck . För de drack ur en andlig klippa som följde dem , och den klippan var Kristus .
46010005	Men de flesta av dem hade Gud inte behag till , för de nedgjordes i öknen .
46010006	Allt det här utgör exempel för oss , så att vi inte ska ha begär till det onda som de hade .
46010007	Bli inte heller avgudadyrkare som några av dem . Det står skrivet : Folket satte sig ner för att äta och dricka och steg sedan upp för avgudadanser .
46010008	Vi ska inte heller begå otukt som några av dem gjorde , och tjugotretusen dog under en dag .
46010009	Vi ska inte heller fresta Kristus som några av dem gjorde , de dödades av ormar .
46010010	Vi ska inte heller gnälla och klaga som några av dem gjorde , de dödades av Fördärvaren .
46010011	Allt det som hände dem utgör exempel och skrevs ner för att varna oss som har tidsåldrarnas slut inpå oss .
46010012	Därför ska den som menar sig stå , se till att han inte faller .
46010013	De frestelser ni mött har varit mänskliga . Gud är trofast och ska inte tillåta att ni frestas mer än vad ni klarar av , utan med frestelsen ska han bereda en utväg , så att ni kan härda ut .
46010014	Mina kära , fly därför bort ifrån avgudadyrkan .
46010015	Jag talar till er som till förståndiga människor , bedöm själva vad jag säger .
46010016	Är inte välsignelsens bägare som vi välsignar en gemenskap med Kristi blod ? Är inte brödet som vi bryter en gemenskap med Kristi kropp ?
46010017	Eftersom det är ett bröd , är vi som är många en kropp , för vi får alla vår del av detta enda bröd .
46010018	Se på det jordiska Israel . Har inte de som äter av offren del i altaret ?
46010019	Så vad menar jag ? Att det som offras till avgudar är något , eller att en avgud är något ?
46010020	Nej , vad de offrar , det offrar de åt demoner och inte åt Gud , och jag vill inte att ni ska ha gemenskap med demonerna .
46010021	Ni kan inte dricka både Herrens bägare och demoners bägare . Ni kan inte ta del både av Herrens bord och demoners bord .
46010022	Eller ska vi väcka Herrens vrede ? Är vi starkare än han ?
46010023	Allt är tillåtet , men allt är inte nyttigt . Allt är tillåtet , men allt bygger inte upp .
46010024	Var inte självupptagna , utan tänk på andras bästa .
46010025	Allt som säljs i saluhallen kan ni äta utan att ställa samvetsfrågor ,
46010026	för jorden och allt den rymmer tillhör Herren .
46010027	Om en som inte tror bjuder hem er och ni vill gå , ät då allt som sätts fram åt er utan att ställa någon samvetsfråga .
46010028	Men om någon säger till er : " Det här är offerkött , " så ät inte av hänsyn till honom som sa det , och för samvetets skull .
46010029	Jag menar hans samvete , inte ditt . För varför skulle min frihet dömas av en annans samvete ?
46010030	Om jag äter med tacksamhet , varför ska jag klandras för det jag ber tackbönen för ?
46010031	Alltså : vare sig ni äter eller dricker eller vad ni än gör , gör allt till Guds ära .
46010032	Väck inte anstöt vare sig hos judar eller hedningar eller i Guds församling .
46010033	Själv fogar jag mig på allt sätt efter alla och är inte självupptagen utan tänker på de mångas bästa , för att de ska bli frälsta . 11:1 Följ mitt exempel liksom jag följer Kristi exempel .
46011002	Jag berömmer er för att ni minns mig i allt och håller fast vid de lärotraditioner som jag överlämnade åt er .
46011003	Men jag vill att ni ska förstå att Kristus är varje mans huvud , och att mannen är kvinnans huvud , och att Gud är Kristi huvud .
46011004	Varje man som ber eller profeterar med något på huvudet vanärar sitt huvud .
46011005	Men varje kvinna som ber eller profeterar utan något på huvudet vanärar sitt huvud . För det är som att ha håret avrakat .
46011006	Om en kvinna inte har något på huvudet kan hon klippa av allt sitt hår . Men då det är skamligt för en kvinna att klippa av håret eller raka av det måste hon ha något på huvudet .
46011007	En man ska inte ha något på huvudet eftersom han är en avbild och avglans av Gud . Men kvinnan är en avglans av mannen ,
46011008	för mannen kom inte från kvinnan utan kvinnan från mannen .
46011009	Och mannen skapades inte för kvinnans skull utan kvinnan för mannens skull .
46011010	Av den anledningen , och för änglarnas skull , måste kvinnan bära ett ” auktoritetstecken ” på huvudet .
46011011	Ändå , i Herren är både kvinnan och mannen beroende av varandra .
46011012	För liksom kvinnan kom från mannen , så blir mannen till genom kvinnan . Men allt kommer från Gud .
46011013	Döm själva . Är det lämpligt att en kvinna ber till Gud utan något på huvudet ?
46011014	Lär inte själva naturen er att det är en vanära för en man att ha långt hår ,
46011015	men en ära för en kvinna att ha långt hår , eftersom hon har fått håret som slöja .
46011016	Någon tänker kanske ta strid om detta , men vi har ingen annan ordning , inte heller någon annan av Guds församlingar .
46011017	Men när jag ger följande föreskrifter kan jag inte berömma er , då era sammankomster är mer till skada än till nytta .
46011018	Till att börja med hör jag att ni är splittrade när ni möts som församling . Och delvis tror jag att det är så ,
46011019	för partier måste finnas bland er så att det visar sig vilka av er som består provet .
46011020	När ni samlas är det inte för Herrens måltid ,
46011021	för vid måltiden äter var och en genast av sin egen mat . Och någon sitter hungrig , en annan är berusad .
46011022	Kan ni inte äta och dricka hemma ? Eller föraktar ni Guds församling och vanärar de fattiga ? Vad ska jag säga er ? Ska jag berömma er ? Nej , för detta får ni inget beröm .
46011023	För jag tog emot från Herren det som jag förmedlat till er : Natten då Herren Jesus blev förrådd tog han ett bröd ,
46011024	bad tackbönen , bröt det och sa : " Detta är min kropp som är för er . Gör detta till minne av mig . "
46011025	Likaså tog han bägaren efter måltiden och sa : " Denna bägare är det nya förbundet i mitt blod . Så ofta ni dricker av den , gör det till minne av mig . "
46011026	För så ofta ni äter detta bröd och dricker av bägaren , förkunnar ni Herrens död till dess han kommer .
46011027	Den som därför äter brödet eller dricker Herrens bägare på ett ovärdigt sätt syndar mot Herrens kropp och blod .
46011028	Var och en måste pröva sig själv och sedan äta av brödet och dricka av bägaren .
46011029	För den som äter och dricker utan att tänka på vems kropp det är , äter och dricker en dom över sig .
46011030	Därför finns det många svaga och sjuka bland er , och inte så få har insomnat .
46011031	Om vi rannsakade oss själva skulle vi inte bli dömda .
46011032	Men när vi nu döms , så tuktas vi av Herren för att inte bli fördömda med världen .
46011033	Mina bröder , när ni därför samlas för att äta ska ni vänta på varandra .
46011034	Om någon är hungrig ska han äta hemma , så att ni inte kommer samman till dom . Och angående det övriga ska jag ge er föreskrifter när jag kommer .
46012001	Bröder , angående Andens gåvor vill jag att ni ska ha kunskap .
46012002	Ni vet att när ni var hedningar drogs och fördes ni obevekligt till de stumma avgudarna .
46012003	Därför ska ni förstå att ingen som talar i Guds Ande kan uttala förbannelse över Jesus , och ingen kan säga : " Jesus är Herre , " utom i den helige Ande .
46012004	Det finns olika nådegåvor , men det är samme Ande .
46012005	Det finns olika tjänster , men det är samme Herre .
46012006	Det finns olika kraftverkningar , men det är samme Gud som verkar allt i alla .
46012007	Hos var och en uppenbarar sig Anden så att det blir till nytta .
46012008	Någon får genom Anden visdomens ord , en annan får kunskapens ord av samme Ande ,
46012009	en annan får tro i samme Ande , en annan får helandets gåvor i samme Ande ,
46012010	en annan får gåvan att utföra mäktiga underverk , en annan får gåvan att profetera , en annan får gåvan att bedöma andar , en annan får gåvan att tala olika slags tungotal , en annan får gåvan att uttyda tungotal .
46012011	Men allt detta verkar en och samme Ande . Efter sin vilja tilldelar han sina gåvor åt var och en .
46012012	För liksom kroppen är en och har många lemmar och kroppens alla många lemmar bildar en kropp , så är det också med Kristus .
46012013	I en Ande blev vi alla döpta in i en kropp , vare sig vi är judar eller hedningar , slavar eller fria , och alla har vi fått en Ande att dricka .
46012014	Kroppen består inte heller av en lem utan av många .
46012015	Om foten skulle säga : " Jag är inte hand , alltså hör jag inte till kroppen , " så hör den likväl till kroppen .
46012016	Och om örat skulle säga : " Jag är inte öga , alltså hör jag inte till kroppen , " så hör det likväl till kroppen .
46012017	Om hela kroppen var öga , vad skulle då hända med hörseln ? Om hela kroppen var öra , vad skulle då hända med luktsinnet ?
46012018	Men nu har Gud placerat lemmarna i kroppen , var och en så som han ville .
46012019	Om allt var en lem , vad blev det då av kroppen ?
46012020	Nu är emellertid lemmarna många , men en enda kropp .
46012021	Ögat kan inte säga till handen : " Jag behöver inte dig , " eller huvudet till fötterna : " Jag behöver inte er . "
46012022	Tvärtom , de av kroppens lemmar som anses svagast är oumbärliga .
46012023	Och de lemmar i kroppen vi anser mindre hedersamma tilldelar vi större heder , och dem vi blygs för klär vi med större anständighet ,
46012024	medan våra anständiga lemmar inte har behov av det . Men Gud har fogat samman kroppen och gett det som är oansenligt särskild heder ,
46012025	för att det inte ska uppstå splittring i kroppen utan lemmarna ha samma omsorg om varandra .
46012026	Om en lem lider , lider de andra med den . Om en lem hedras , gläds de andra med den .
46012027	Ni är Kristi kropp och enskilda lemmar av den .
46012028	Gud har i sin församling för det första satt några till apostlar , för det andra profeter , för det tredje lärare , vidare de som utför kraftgärningar , de som har helandets gåvor , de som hjälper , de som är styresmän , de som talar olika slags tungotal .
46012029	Är alla apostlar ? Är alla profeter ? Är alla lärare ? Utför alla kraftgärningar ?
46012030	Har alla helandets gåvor ? Talar alla tungotal ? Kan alla uttyda ?
46012031	Nej , men längta efter de nådegåvor som är störst . Och nu ska jag visa er den bästa av alla vägar :
46013001	Om jag talar människors och änglars tungotal , men saknar kärlek , är jag bara dånande malm eller skrällande cymbal .
46013002	Om jag har profetisk gåva och förstår alla hemligheter och har all kunskap , och om jag har all tro så att jag kan flytta berg , men saknar kärlek , är jag ingenting .
46013003	Om jag skänker allt jag äger , och om jag offrar min kropp för egen berömmelse , men saknar kärlek , vinner jag ingenting .
46013004	Kärleken är tålmodig och vänlig , kärleken avundas inte , kärleken skryter inte , den är inte högfärdig ,
46013005	den är inte ohövlig , den är inte självisk , den är inte aggressiv , den är inte långsint ,
46013006	den gläds inte över orättfärdigheten , men gläds med sanningen .
46013007	Kärleken överskyler allt , den tror allt , den hoppas allt , den uthärdar allt .
46013008	Kärleken upphör aldrig . Men profetiorna ska få ett slut och tungotalen ska tystna och kunskapen ska få ett slut .
46013009	För vårt vetande har gränser och profeterandet har gränser .
46013010	Men när det fullkomliga kommer ska det som har gränser få ett slut .
46013011	När jag var barn , talade jag som ett barn , tänkte jag som ett barn , och förstod jag som ett barn . Då jag blev man , lade jag bakom mig det barnsliga .
46013012	Nu ser vi en dunkel spegelbild , men då ska vi se ansikte mot ansikte . Nu har mitt vetande gränser , men då ska min kunskap bli fullständig , så som Guds kunskap om mig .
46013013	Nu består tro och hopp och kärlek , dessa tre , men störst av dem är kärleken .
46014001	Eftersträva kärleken , men längta också efter Andens gåvor , och framför allt profetians gåva .
46014002	För den som talar i tungor talar inte till människor utan till Gud . Ingen förstår honom , men han talar hemligheter i Anden .
46014003	Men den som profeterar talar till människor och ger dem uppbyggelse , förmaning och tröst .
46014004	Den som talar i tungor uppbygger sig själv , men den som profeterar uppbygger församlingen .
46014005	Jag skulle önska att ni alla talar i tungor , men hellre att ni profeterar . Den som profeterar är mer betydelsefull än den som talar i tungor , såvida man inte uttyder sina ord så att församlingen blir uppbyggd .
46014006	Bröder , vad hjälper det er om jag kommer till er och talar i tungor , men inte ger er någon uppenbarelse eller kunskap eller profetia eller undervisning ?
46014007	Likaså med livlösa ting som flöjt eller harpa som ger ljud ifrån sig , hur ska man kunna uppfatta vad som spelas om det inte är skillnad på tonerna ?
46014008	Och om en trumpet ger ett otydligt ljud , vem gör sig då redo till strid ?
46014009	Likaså med er . Om ni inte brukar tungan till att tala begripligt , hur ska man då kunna förstå vad ni säger ? Då blir det bara prat i luften .
46014010	Det finns ett okänt antal språk i världen , och inget är utan mening .
46014011	Om jag inte kan uppfatta betydelsen av språket blir jag en främling för den som talar och han blir en främling för mig .
46014012	Likaså med er . Eftersom ni ivrar efter Andens gåvor , längta efter att i överflöd få dem som uppbygger församlingen .
46014013	Därför ska den som talar i tungor be om att kunna uttyda det .
46014014	För om jag ber i tungor är det min ande som ber , men mitt förstånd bär ingen frukt .
46014015	Vad innebär det ? Att jag vill be med anden , och jag vill också be med mitt förstånd . Jag vill lovsjunga med anden , och jag vill också lovsjunga med mitt förstånd .
46014016	Om du välsignar i Anden , hur ska då den som sitter på de olärdas plats kunna säga sitt ” Amen ” till din tacksägelse , då han inte förstår vad du säger ?
46014017	Visst är din tackbön god , men den andre blir inte uppbyggd .
46014018	Jag tackar Gud att jag talar i tungor mer än någon av er ,
46014019	men i församlingen vill jag hellre tala fem ord med mitt förstånd till undervisning för andra , än tio tusen ord i tungor .
46014020	Bröder , var inte barn till förståndet , utan var som spädbarn i fråga om ondskan och vuxna till förståndet .
46014021	I lagen står det skrivet : Genom män med främmande språk och främmande läppar ska jag tala till detta folk , och inte ens då ska de lyssna till mig , säger Herren .
46014022	Därför är tungotalen ett tecken inte för dem som tror , utan för de otroende . Och profetian är ett tecken inte för de otroende , utan för dem som tror .
46014023	Om därför hela församlingen är samlad och alla talar i tungor , och några olärda eller otroende kommer in , ska de då inte säga att ni är galna ?
46014024	Men om alla profeterar och en otroende eller olärd kommer in , då blir han överbevisad och dömd av alla .
46014025	Hans hjärtas hemligheter uppenbaras och han faller ner på sitt ansikte och tillber Gud och utbrister att Gud verkligen är i er .
46014026	Bröder , vad följer av detta ? När ni samlas har var och en något att bidra med : sång , undervisning , uppenbarelse , tungotal , uttydning . Låt allt bli till uppbyggelse .
46014027	Om någon talar i tungor får två eller högst tre tala , en i sänder , och någon ska ge uttydning .
46014028	Men finns ingen som uttyder ska den som talar i tungor vara tyst i församlingen . Han kan tala till sig själv och till Gud .
46014029	Två eller tre profeter kan tala , och övriga ska bedöma det som sägs .
46014030	Men får någon annan som sitter där en uppenbarelse , ska den förste vara tyst .
46014031	Ni kan alla profetera , en i sänder , så att alla blir undervisade och tröstade .
46014032	Och profeternas andar underordnar sig profeterna ,
46014033	för Gud är inte oordningens Gud utan harmonins . Som i alla de heligas församlingar
46014034	måste kvinnorna vara tysta i församlingarna . För det är inte tillåtet för dem att tala utan de måste underordna sig , som också lagen säger .
46014035	Och vill de veta något ska de fråga sina män hemma , för det är skamligt för en kvinna att tala i församlingen .
46014036	Eller var det från er som Guds ord gick ut ? Eller var det bara till er det kom ?
46014037	Om någon menar sig vara profet eller Andefylld , ska han veta att det jag skriver till er är Herrens bud .
46014038	Men den som inte erkänner detta är själv inte erkänd .
46014039	Mina bröder , längta alltså efter att få profetera , och hindra inte tungotalet .
46014040	Men låt allt ske anständigt och med ordning .
46015001	Bröder , jag vill påminna er om evangeliet som jag förkunnade för er , det som ni tog emot och vars grund ni står på .
46015002	Genom det blir ni också frälsta , om ni håller fast vid det budskap som jag förkunnade för er . Annars kom ni till tro förgäves .
46015003	För jag förmedlade till er det väsentligaste som jag hade mottagit : Kristus dog för våra synder enligt Skrifterna .
46015004	Och han blev begravd . Och han uppstod på tredje dagen enligt Skrifterna .
46015005	Och han visade sig för Kefas och sedan för de tolv .
46015006	Därefter visade han sig för mer än femhundra bröder vid samma tillfälle , de flesta ännu vid liv , medan några är insomnade .
46015007	Sedan visade han sig för Jakob och därefter för alla apostlarna .
46015008	Allra sist visade han sig också för ett missfoster som mig .
46015009	För jag är den ringaste av apostlarna , ovärdig att kallas apostel eftersom jag har förföljt Guds församling .
46015010	Men genom Guds nåd är jag den jag är , och hans nåd mot mig har inte varit förgäves . Jag har arbetat mer än någon av dem , fast inte jag själv , utan Guds nåd som varit med mig .
46015011	Om det än gäller mig eller de andra , detta predikar vi och detta har ni kommit till tro på .
46015012	Men om det förkunnas att Kristus har uppstått från de döda , hur kan då några av er påstå att det inte finns någon uppståndelse från de döda ?
46015013	Om det inte finns någon uppståndelse från de döda har inte heller Kristus uppstått .
46015014	Men om Kristus inte har uppstått , då är vår predikan grundlös och likaså er tro .
46015015	Då står vi där som falska vittnen om Gud eftersom vi har vittnat mot Gud , att han uppväckte Kristus , som han ju inte har uppväckt om nu döda inte uppstår .
46015016	För om inga döda uppstår har inte heller Kristus uppstått .
46015017	Men om Kristus inte har uppstått , då är er tro tomhet och ni är ännu kvar i era synder .
46015018	Då har även de som insomnat i Kristus gått förlorade .
46015019	Om det bara är för detta livet vi har satt vårt hopp till Kristus , då är vi de mest ynkliga av alla människor .
46015020	Men nu har Kristus uppstått från de döda som den förste av de insomnade .
46015021	För eftersom döden kom genom en människa , så kom också de dödas uppståndelse genom en människa .
46015022	För liksom i Adam alla dör , så ska också i Kristus alla göras levande .
46015023	Men var och en i sin ordning : först Kristus , och sedan vid hans ankomst de som tillhör honom .
46015024	Därefter kommer slutet då han överlämnar riket åt Gud Fadern , efter att han avlägsnat varje välde och varje makt och kraft .
46015025	För han måste regera tills han har lagt alla fiender under sina fötter .
46015026	Den siste fienden att avlägsnas är döden ,
46015027	för Gud har lagt allt under hans fötter . Men när det heter att " allt " är lagt under honom är förstås Gud undantagen , han som har lagt allt under Kristus .
46015028	Och när allt har lagts under honom ska Sonen själv underordna sig den som har lagt allt under honom , för att Gud ska bli allt i alla .
46015029	Vad ska annars de göra som döper sig för de döda ? Om döda inte alls uppstår , varför döper man sig då för dem ?
46015030	Och varför utsätter vi oss för faror varje stund ?
46015031	Bröder , så sant som ni är min stolthet i Kristus Jesus vår Herre - jag dör varje dag .
46015032	Om jag trott som folk i allmänhet när jag kämpade mot vilddjuren i Efesos , vad hade det tjänat till ? Om de döda inte uppstår , låt oss äta och dricka , för i morgon dör vi .
46015033	Far inte vilse . " Dåligt sällskap fördärvar god moral . "
46015034	Skärp till er på allvar och sluta synda ! För några av er är helt okunniga om Gud . Det säger jag till er skam .
46015035	Nu undrar någon : Hur uppstår de döda ? Vad för slags kropp har de när de kommer ?
46015036	Tanklösa människa . Det du sår får inte liv om det inte dör .
46015037	Och det du sår är inte den planta som kommer upp , utan ett naket korn , av vete eller något annat frö .
46015038	Men Gud ger det en gestalt efter sin vilja , och varje frö får sin egen gestalt .
46015039	Allt kött är inte av samma slag . Det är skillnad mellan människors , tamdjurs , fåglars och fiskars kött .
46015040	Det finns även himmelska kroppar och jordiska kroppar . Men de himmelska har sin härlighet , de jordiska en annan .
46015041	Solen och månen och stjärnorna har var sin härlighet , och stjärna skiljer sig från stjärna i härlighet .
46015042	Så är det också med de dödas uppståndelse . Det sås en förgänglig kropp , det uppstår en oförgänglig .
46015043	Det sås i vanära , det uppstår i härlighet . Det sås i svaghet , det uppstår i kraft .
46015044	Det sås en fysisk kropp , det uppstår en andlig kropp . Om det finns en fysisk kropp så finns det också en andlig .
46015045	Och så står det skrivet : Den första människan , Adam , blev en levande varelse . Den siste Adam blev en livgivande ande .
46015046	Men det andliga kom inte först , utan det fysiska . Därefter det andliga .
46015047	Den första människan var av stoft från jorden . Den andra människan är från himlen .
46015048	De som är av stoft , är lika den som var av stoft . Och de som är himmelska , är lika den som är från himlen .
46015049	Och liksom vi har burit avbilden av människan från stoft , ska vi också bära avbilden av honom från himlen .
46015050	Men jag säger er detta , bröder : kött och blod kan inte ärva Guds rike . Inte heller kan det förgängliga ärva det oförgängliga .
46015051	Lyssna , jag säger er en hemlighet : vi ska inte alla insomna , men vi ska alla förvandlas ,
46015052	i ett nu , på ett ögonblick , vid den sista trumpetens ljud . För trumpeten ska ljuda och de döda ska uppstå till oförgänglighet , och vi ska förvandlas .
46015053	Detta förgängliga måste nämligen iklädas oförgänglighet och detta dödliga iklädas odödlighet .
46015054	Men när detta förgängliga har iklätts oförgänglighet och detta dödliga iklätts odödlighet , då fullbordas det skrivna ordet : Döden är uppslukad och besegrad .
46015055	Död , var är din seger ? Död , var är din udd ?
46015056	Dödens udd är synden , och syndens makt kommer av lagen .
46015057	Men vi tackar Gud som ger oss segern genom vår Herre Jesus Kristus .
46015058	Mina kära bröder , stå därför orubbligt fasta , och arbeta alltid hängivet för Herren , då ni vet att ert arbete i Herren inte är förgäves .
46016001	Angående insamlingen till de heliga ska även ni följa de föreskrifter som jag gav församlingarna i Galatien .
46016002	Varje söndag ska var och en av er lägga undan en summa av det som kommit er till del , så att ingen insamling behöver ske när jag kommer .
46016003	När jag är hos er ska jag sända de män ni finner lämpliga med brev till Jerusalem för att överlämna er gåva .
46016004	Om det finns skäl även för mig att resa , kan de följa med mig .
46016005	Jag kommer till er efter att jag farit genom Makedonien eftersom jag avser att ta vägen genom Makedonien .
46016006	Hos er stannar jag nog en tid , kanske hela vintern . Sedan kan ni hjälpa mig när jag fortsätter , vart det nu blir .
46016007	För jag vill inte besöka er bara som hastigast utan hoppas få stanna hos er en tid , om Herren tillåter .
46016008	Jag tänker stanna i Efesos till pingst ,
46016009	eftersom en möjligheternas dörr har öppnats för mig . Och motståndarna är många .
46016010	Om Timotheos kommer , se då till att han kan känna sig trygg hos er , eftersom han arbetar för Herren liksom jag .
46016011	Ingen får därför se ner på honom . Sänd i väg honom i frid så att han kan komma till mig , för jag och bröderna väntar på honom .
46016012	Angående broder Apollos , så har jag starkt uppmanat honom att besöka er tillsammans med bröderna . Men han ville inte komma nu . Han kommer vid lämpligt tillfälle .
46016013	Var vaksamma , stå stadigt i tron , uppträd som män , var starka .
46016014	Allt hos er ska ske i kärlek .
46016015	Bröder , jag ber er . Ni vet att Stefanas husfolk var de först omvända i Achaia och att de har tagit på sig att tjäna de heliga .
46016016	Visa sådana största respekt och även alla dem som deltar i det slitsamma arbetet .
46016017	Jag gläds över att Stefanas , Fortunatus och Achaikos har kommit , för de har fyllt tomrummet efter er .
46016018	De har skänkt frid till både min ande och er . Sådana män ska ni värdesätta .
46016019	Församlingarna i Asien hälsar till er . Aquila och Prisca med församlingen i deras hus hälsar innerligt till er i Herren .
46016020	Alla bröderna hälsar till er . Hälsa varandra med en helig kyss .
46016021	Jag , Paulus , skriver denna hälsning med egen hand .
46016022	Om någon inte har kärlek till Herren ska han vara under förbannelse . Vår Herre , kom !
46016023	Nåden från Herren Jesus är med er .
46016024	Min kärlek är med er alla i Kristus Jesus .
47001001	Från Paulus , genom Guds vilja Kristi Jesu apostel , och från brodern Timotheos . Till Guds församling i Korinth och till alla de heliga i hela Achaia .
47001002	Nåd till er och fred från Gud vår Fader och Herren Jesus Kristus .
47001003	Lov och pris till vår Herre Jesu Kristi Gud och Fader , barmhärtighetens Fader och all trösts Gud .
47001004	Han som tröstar oss i all vår nöd så att vi kan trösta dem som är i nöd med den tröst vi själva får av Gud .
47001005	För såsom Kristi lidanden flödar över oss , så överflödar genom Kristus också den tröst vi får .
47001006	Om vi lider nöd , så är det för att ni ska få tröst och frälsning . Om vi blir tröstade , så är det för att ni ska få den tröst som verkar uthållighet när ni bär samma lidanden som vi .
47001007	Och vårt hopp för er är orubbligt . Vi vet att liksom ni delar våra lidanden , så delar ni även vår tröst .
47001008	Bröder , vi vill att ni ska känna till den nöd som drabbade oss i Asien . Vi blev så outhärdligt pressade att vi misströstade om livet .
47001009	Vi upplevde att vi inom oss hade fått en dödsdom så att vi inte skulle lita på oss själva utan på Gud som uppväcker de döda .
47001010	Han räddade oss från en sådan dödsfara och han ska rädda oss igen . Vårt hopp står till honom , att han ska fortsätta rädda oss .
47001011	Även ni ska hjälpa oss med er förbön , så att många frambär tacksägelse för oss , för den nåd som genom mångas böner har kommit oss till del .
47001012	Detta är vår stolthet , något vårt samvete vittnar om : att vi här i världen och särskilt mot er har uppträtt uppriktigt och med rena motiv inför Gud , och inte med världslig visdom utan med Guds nåd .
47001013	För vi skriver inget annat till er än vad ni kan läsa er till och förstå . Och jag hoppas att ni helt ska förstå
47001014	det ni redan delvis har förstått : att vi kommer att vara stolta över varandra , på vår Herre Jesu dag .
47001015	Då jag var säker på detta ville jag komma till er först , så att ni skulle få nåden av ett andra besök .
47001016	Och från er ville jag resa vidare till Makedonien och därifrån återkomma till er för att få hjälp av er med min resa till Judeen .
47001017	Handlade jag lättsinnigt när jag tog detta beslut ? Eller fattar jag beslut på svagt mänskligt sätt , så att jag samtidigt säger både ja och nej ?
47001018	Så sant Gud är trofast , vårt budskap till er är inte både ja och nej .
47001019	För Guds Son , Jesus Kristus , som vi förkunnade bland er - jag och Silvanus och Timotheos - han kom inte som ja och nej , i honom finns endast ett ja .
47001020	Alla Guds löften har nämligen fått sitt ja i honom . Därför får de också genom honom sitt Amen , för att Gud ska bli ärad genom oss .
47001021	Gud är den som stadfäster oss med er i Kristus och som har smort oss .
47001022	Han har även satt sitt sigill på oss och skänkt oss Anden i våra hjärtan som en handpenning .
47001023	Jag tar Gud till vittne över min själ att det var för att skona er som jag avstod från att komma till Korinth .
47001024	Vi härskar inte över er tro , utan vi arbetar med er till er glädje , eftersom ni står fasta i tron .
47002001	För jag hade beslutat att inte åter komma till er med bedrövelse .
47002002	Om jag bedrövar er , vem skulle då göra mig glad om inte den som jag har bedrövat ?
47002003	Och jag skrev som jag gjorde för att vid min ankomst slippa bli bedrövad genom dem som borde glädja mig . Jag är övertygad om att min glädje är allas er glädje .
47002004	Det var under svår nöd och hjärteångest som jag under tårar skrev till er , inte för att orsaka er bedrövelse utan för att ni skulle förstå den kärlek jag har särskilt till er .
47002005	Om det är någon som har orsakat sorg , så är det inte mig han har bedrövat , utan er alla , åtminstone till viss del , för att inte överdriva .
47002006	Det straff han har fått av de flesta av er är tillräckligt .
47002007	Nu ska ni i stället tvärtom förlåta och trösta honom , så att han inte blir helt uppslukad av djup sorg .
47002008	Därför uppmanar jag er att bekräfta er kärlek till honom .
47002009	För det var också därför jag skrev , för att sätta er på prov och se om ni är lydiga i allt .
47002010	Den som ni förlåter , förlåter även jag . För det jag har förlåtit , om jag haft något att förlåta , har skett för er skull inför Kristi ansikte .
47002011	Detta för att vi inte ska överlistas av Satan , för hans avsikter känner vi till .
47002012	När jag kom till Troas med Kristi evangelium hade en dörr öppnats för mig av Herren .
47002013	Men jag fick ingen ro i min ande eftersom jag inte fann min broder Titus där , så jag tog avsked av dem och for till Makedonien .
47002014	Men vi tackar Gud som i Kristus alltid för oss fram i triumftåg och genom oss överallt sprider sin kunskaps väldoft .
47002015	För vi är en Kristi rökelse inför Gud bland dem som är frälsta och bland dem som är på väg till förtappelsen ,
47002016	en doft av död till död för de senare , en doft av liv till liv för de andra . Och vem förmår något sådant ?
47002017	Vi profiterar ju inte med Guds ord som så många andra . Utan med rena motiv från Gud talar vi i Kristus inför Gud .
47003001	Börjar vi nu åter rekommendera oss själva ? Eller behöver vi som vissa andra rekommendationsbrev till er eller från er ?
47003002	Ni är vårt brev , skrivet i våra hjärtan , känt och läst av alla människor .
47003003	Det är uppenbart att ni är ett Kristusbrev , en frukt av vår tjänst . Det är inte skrivet med bläck utan med den levande Gudens Ande , inte på tavlor av sten utan på tavlor av kött - människohjärtan .
47003004	En sådan tillit har vi till Gud genom Kristus .
47003005	Det är inte så att vi själva förmår tänka ut något på egen hand . Vår förmåga kommer från Gud .
47003006	Han har även berättigat oss till att vara tjänare åt ett nytt förbund , som inte är bokstavens utan Andens . För bokstaven dödar , men Anden ger liv .
47003007	Om redan dödens tjänst som med bokstäver var inristat på stenar kom i sådan härlighet att Israels söner inte förmådde se på Moses ansikte på grund av dess strålglans , som snart bleknade bort ,
47003008	hur mycket större härlighet ska då inte Andens tjänst ha !
47003009	För om fördömelsens tjänst hade sin härlighet , så överflödar mycket mer rättfärdighetens tjänst av härlighet .
47003010	Det som hade härlighet är nämligen utan härlighet på grund av den härlighet som överträffar den .
47003011	Om det som bleknar bort hade härlighet , så ska det som består ha mycket större härlighet .
47003012	Då vi alltså har ett sådant hopp uppträder vi frimodigt
47003013	och gör inte som Mose . Han täckte sitt ansikte med en slöja för att Israels söner inte skulle se hur det som var på väg att ta slut bleknade bort .
47003014	Men deras sinnen blev förhärdade . För än i dag förblir samma slöja kvar när gamla förbundets skrifter föreläses . Det är först i Kristus den försvinner .
47003015	Ja , än i dag ligger en slöja över deras hjärtan närhelst Moses föreläses .
47003016	Men varje gång någon omvänder sig till Herren tas slöjan bort .
47003017	Herren är Anden , och där Herrens Ande är , där är frihet .
47003018	Och vi alla som med avhöljt ansikte betraktar som i en spegel Herrens härlighet , vi förvandlas till en och samma bild , från härlighet till härlighet . Detta sker genom Herren , Anden .
47004001	Därför blir vi inte modlösa i den tjänst som vi fått av barmhärtighet .
47004002	Vi tar avstånd från varje dold skamlighet . Vi använder inga knep och förfalskar inte Guds ord . Utan vi lägger öppet fram sanningen och anbefaller oss själva åt varje människas samvete inför Gud .
47004003	Om vårt evangelium är dolt , så är det dolt för dem som är på väg till förtappelsen .
47004004	Denna världens gud har förblindat de otroendes sinnen så att de inte ser det sken som strålar från evangeliet om Kristi härlighet , han som är Guds avbild .
47004005	Vi förkunnar nämligen inte oss själva utan Jesus Kristus som Herre , och själva är vi era slavar för Jesu skull .
47004006	För Gud som sa , " ur mörkret ska ljus lysa , " har lyst upp våra hjärtan för att kunskapen om Guds härlighet som strålar från Jesu Kristi ansikte ska sprida sitt sken .
47004007	Men denna skatt har vi i lerkärl , för att den överväldigande kraften ska vara Guds och inte komma från oss .
47004008	Vi är på allt sätt pressade men inte krossade , rådvilla men inte förtvivlade ,
47004009	förföljda men inte övergivna , nerslagna men inte utslagna .
47004010	Vi bär alltid Jesu död i vår kropp , för att också Jesu liv ska uppenbaras i vår kropp .
47004011	För vi som lever överlämnas ständigt åt döden för Jesu skull , för att också Jesu liv ska uppenbaras i vår dödliga kropp .
47004012	Så verkar döden i oss , men livet i er .
47004013	Men vi har samma trons Ande enligt vad som står skrivet : Jag tror , därför talar jag . Även vi tror , och talar därför .
47004014	Vi vet att han som uppväckte Herren Jesus ska uppväcka även oss med Jesus och låta oss träda fram tillsammans med er .
47004015	För allt sker för er skull , så att den nåd som sprids till allt fler får tacksägelsen att överflöda till Guds ära .
47004016	Därför blir vi inte modlösa . Även om vår yttre människa bryts ner förnyas vår inre människa dag för dag .
47004017	För vår lätta nöd som varar ett ögonblick bereder åt oss en helt överväldigande evig härlighet som väger tungt .
47004018	Vi riktar inte blicken mot det synliga utan mot det osynliga . För det synliga varar en kort tid , men det osynliga är evigt .
47005001	Vi vet att om det tält som är vårt jordiska hem rivs ner , så har vi en byggnad från Gud , en evig boning i himlen som inte är gjord med händer .
47005002	Så länge vi bor i detta tält suckar vi och längtar efter att få bli påklädda vår himmelska boning ,
47005003	så att när vi är avklädda vi inte ska stå där nakna .
47005004	Vi som ännu bor i detta tält suckar under våra bördor . Vi vill inte bli avklädda utan påklädda , så att det dödliga uppslukas av livet .
47005005	Och den som har ordnat detta för oss är Gud , som har skänkt oss Anden som en handpenning .
47005006	Vi är därför alltid förtröstansfulla . Vi vet att vi är borta från Herren så länge vårt hem är i kroppen ,
47005007	för vi vandrar här i tro utan att se .
47005008	Men vi är förtröstansfulla och skulle helst vilja flytta bort från kroppen och komma hem till Herren .
47005009	Därför är vi angelägna om att vara honom till behag , vare sig vi är hemma eller borta .
47005010	För vi måste alla träda fram inför Kristi domstol , för att var och en ska få igen vad han har gjort i sin kropp , gott eller ont .
47005011	Då vi nu vet vad det är att frukta Herren försöker vi övertyga människor . Men Gud känner oss helt , och jag hoppas vi också är kända i era samveten .
47005012	Vi vill inte åter rekommendera oss själva inför er , men ger er tillfälle att vara stolta ifråga om oss , så att ni kan svara dem som är stolta av yttre ting och inte av det som finns i hjärtat .
47005013	För har vi varit från våra sinnen , var det för Gud . Har vi gott omdöme , är det för er .
47005014	För Kristi kärlek lämnar oss inget val eftersom vi är övertygade om att en har dött i allas ställe och därför har alla dött .
47005015	Och han dog för alla , för att de som lever inte längre ska leva för sig själva utan för honom som dog och uppstod för deras skull .
47005016	Därför känner vi inte längre någon på ett rent mänskligt sätt . Och om vi än lärt känna Kristus på ett rent mänskligt sätt , känner vi honom inte längre så .
47005017	Om någon därför är i Kristus är han en ny skapelse . Det gamla är förbi , det nya har kommit !
47005018	Allt detta kommer från Gud som har försonat oss med sig själv genom Kristus och gav oss försoningens tjänst .
47005019	För Gud var i Kristus och försonade världen med sig själv . Han tillräknar inte människorna deras överträdelser , och har anförtrott oss försoningens budskap .
47005020	Vi är alltså sändebud för Kristus i det att Gud uppmanar genom oss . Vi vädjar som Kristi ombud : försona er med Gud .
47005021	Honom som inte visste av synd gjorde Gud i vårt ställe till synd , för att vi i honom skulle stå rättfärdiga inför Gud .
47006001	Som Guds medarbetare uppmanar vi er också att inte ta emot Guds nåd förgäves ,
47006002	för han säger : Jag bönhörde dig i rätt tid och jag hjälpte dig på frälsningens dag . Lyssna , nu är den rätta tiden , nu är frälsningens dag .
47006003	Vi vill inte på något sätt väcka anstöt , så att inte tjänsten ska klandras .
47006004	Utan vi vill visa att vi på allt sätt är Guds tjänare : med stor uthållighet , i nöd , svårigheter , ångest ,
47006005	under misshandel , fångenskap , upplopp , möda , sömnlöshet , svält ,
47006006	i renhet , insikt , tålamod , godhet , i den helige Ande , i äkta kärlek ,
47006007	med sanningens ord och Guds kraft , med rättfärdighetens vapen i höger och vänster hand ,
47006008	under ära och vanära , förtal och lovord , som irrlärare men talar sanning ,
47006009	som okända men ändå välkända , som döende men vi lever , som straffade men inte dödade ,
47006010	som bedrövade men alltid glada , som fattiga men gör många rika , som utblottade men ägande allt .
47006011	Vi har talat frispråkigt till er , korinthier . Vi har öppnat vårt hjärta .
47006012	Hos oss har ni utrymme , men i era hjärtan är det trångt .
47006013	Bemöt oss på samma sätt . Jag talar som till barn . Vidga också ni era hjärtan .
47006014	Undvik nära och djupa relationer med dem som inte tror . För vad har rättfärdighet med laglöshet att göra ? Eller vad har ljus gemensamt med mörker ?
47006015	Hur kan Kristus gå hand i hand med Satan ? Eller vad förenar den som tror med den som inte tror ?
47006016	Hur kan Guds tempel förlikas med avgudarna ? För vi är den levande Gudens tempel , som Gud har sagt : Jag ska bo i dem och vandra bland dem och vara deras Gud , och de ska vara mitt folk .
47006017	Därför säger Herren : Gå ifrån dem och skilj er ifrån dem och vidrör inget orent . Då ska jag välkomna er ,
47006018	och jag ska vara er Fader , och ni ska vara mina söner och döttrar , säger Herren den Allsmäktige .
47007001	Älskade , då vi nu har dessa löften , låt oss rena oss från allt som förorenar kropp och ande och fullborda vår helgelse i fruktan för Gud .
47007002	Öppna er för oss . Vi har inte handlat orätt mot någon , inte gjort illa någon , inte utnyttjat någon .
47007003	Detta säger jag inte för att fördöma er , eftersom jag redan har sagt att ni är i våra hjärtan för att dö och leva tillsammans med oss .
47007004	Jag kan verkligen tala öppet till er . Jag är mycket stolt över er . Jag är fylld av tröst . Jag översvämmas av glädje mitt i all vår nöd .
47007005	För när vi kom till Makedonien fick vi ingen ro utan pressades på alla sätt , utifrån av bråk och inifrån av rädsla .
47007006	Men Gud som tröstar de betryckta tröstade oss genom Titus ankomst ,
47007007	och inte bara genom hans ankomst utan också genom den tröst han hade fått hos er . Han berättade för oss om er längtan , er sorg , ert hängivna stöd för mig , så att min glädje blev ännu större .
47007008	För även om jag bedrövade er med mitt brev , så ångrar jag det inte . Om jag än förut ångrade mig eftersom jag såg att brevet för en tid gjorde er bedrövade ,
47007009	så gläds jag nu , inte för att ni blev bedrövade utan för att er sorg ledde till att ni vände om . För det var efter Guds vilja ni blev bedrövade . Ni har alltså inte lidit någon skada genom oss .
47007010	För en sorg efter Guds vilja verkar en omvändelse till frälsning som ingen ångrar . Men världens sorg för med sig död .
47007011	Lyssna , hur mycket har inte denna sorg efter Guds vilja medfört bland er : vilken hängivenhet , vilka förklaringar , vilken upprördhet , vilken rädsla , vilken längtan , vilken iver , vilken bestraffning . På allt sätt har ni visat att ni är oskyldiga i den här saken .
47007012	Så fastän jag skrev till er var det inte med tanke på den som gjort orätt eller med tanke på den som lidit orätt , utan för att er hängivenhet för oss skulle bli uppenbar för er inför Gud .
47007013	Därför blev vi tröstade . Utöver vår tröst blev vi överlyckliga att se Titus så glad . Ni har alla styrkt hans ande .
47007014	Om jag har varit stolt över er inför honom så har jag inte blivit besviken . Utan liksom allt det vi sagt till er är sant så har även det vi inför Titus varit stolta över varit sant .
47007015	Hans hjärta värms alltmer när han tänker på allas er lydnad och hur ni tog emot honom med respekt och vördnad .
47007016	Jag är glad att jag så helt kan ha förtroende för er .
47008001	Bröder , vi vill berätta för er om den Guds nåd som har skänkts församlingarna i Makedonien .
47008002	Fastän svårt prövade av nöd har deras översvallande glädje och djupa fattigdom överflödat i rikaste generositet .
47008003	Jag kan intyga att de gav efter sin förmåga , och utöver sin förmåga , och på eget initiativ .
47008004	De vädjade enträget till oss om att få förmånen att delta i hjälpen åt de heliga .
47008005	Och de gav inte bara det vi hade hoppats , utan i enlighet med Guds vilja gav de sig själva , först åt Herren och sedan åt oss .
47008006	Därför uppmanade vi Titus att också fullfölja det han påbörjat vad gäller denna givmilda gåva .
47008007	Men eftersom ni överflödar i allt : tro , tal , kunskap , hängivenhet och i vår kärlek som finns i er , så överflöda också i denna givmilda gåva .
47008008	Mina ord ska inte ses som en befallning utan jag vill pröva utifrån andras hängivenhet om även er kärlek är äkta .
47008009	För ni har kunskap om vår Herre Jesu Kristi nåd . Han var rik men blev fattig för er skull , för att ni genom hans fattigdom skulle bli rika .
47008010	Och jag ger mitt råd angående detta eftersom det blir till hjälp för er : redan i fjol inte bara påbörjade ni arbetet utan ville det verkligen också .
47008011	Fullfölj nu arbetet så att ni som villigt beslutade också fullföljer utifrån era tillgångar .
47008012	Om viljan finns där , så är gåvan välkommen utifrån tillgångar , inte utifrån vad man saknar .
47008013	För syftet är inte att andra ska få det bättre och ni få det svårt , utan att det ska råda jämvikt .
47008014	Nu avhjälper ert överflöd deras brist , för att deras överflöd en annan gång ska avhjälpa er brist . Därmed uppnås jämvikt .
47008015	Som det står skrivet : Den som samlade mycket hade inget över , och den som samlade lite saknade inget .
47008016	Vi tackar Gud som i Titus hjärta har lagt samma hängivenhet för er .
47008017	För han lyssnade till vår uppmaning och begav sig ivrigt i väg till er på eget initiativ .
47008018	Med honom har vi sänt brodern som uppskattas av alla församlingar för hans tjänst i evangeliet .
47008019	Och mer ändå , han är även vald av församlingarna att följa med oss på resan medan vi förvaltar denna givmilda gåva till ära åt Herren själv och för att visa vår goda vilja .
47008020	Vi gör så för att ingen ska kritisera oss för hur vi förvaltar denna frikostiga gåva .
47008021	För vi är angelägna om att göra vad som är riktigt , inte bara inför Herren utan också inför människor .
47008022	Vi har även sänt vår broder tillsammans med dem . Honom har vi ofta och på många sätt prövat och funnit vara hängiven , och än mer nu eftersom han har stort förtroende för er .
47008023	Vad avser Titus , så är han min kamrat och medarbetare hos er . Vad gäller våra bröder , så är de församlingarnas sändebud till Kristi ära .
47008024	Ge dem därför bevis på er kärlek och att det finns skäl för oss att vara stolta över er . Visa det inför församlingarna .
47009001	Jag har egentligen inget behov av att skriva till er om hjälpen till de heliga ,
47009002	för jag vet hur villiga ni är . Jag brukar stolt berätta för makedonierna att Achaia har varit redo sedan i fjol . Och er iver har sporrat de flesta .
47009003	Men jag har sänt bröderna för att vår stolthet över er i denna sak inte ska framstå som meningslös , och för att ni ska vara redo , så som jag sa .
47009004	Annars , om några makedonier följer med mig och finner att ni inte är redo , då kommer vi , för att inte tala om er själva , stå där generade för att ha haft sådan tillit .
47009005	Jag har därför ansett det nödvändigt att be bröderna resa till er och i förväg förbereda för denna välsignelsegåva som ni utlovat . Då kan den ligga färdig som en generös gåva och inte som något påtvingat .
47009006	Tänk på detta : den som sår sparsamt ska skörda sparsamt , och den som sår rikligt ska skörda rikligt .
47009007	Var och en ska ge vad han har beslutat i sitt hjärta , inte med olust eller av tvång , för Gud älskar en glad givare .
47009008	Gud förmår låta all nåd överflöda till er , så att ni alltid i alla lägen har tillräckligt av allt och kan ge i överflöd till varje gott ändamål .
47009009	Som det står skrivet : Han strödde ut , han gav åt de fattiga , hans rättfärdighet varar i evighet .
47009010	Han som ger säd åt såningsmannen och bröd att äta , han ska ge er utsäde och mångdubbla det och låta er rättfärdighet ge god skörd .
47009011	Ni ska bli rika på allt och kan vara alltmer generösa , vilket genom oss frambringar tacksägelser till Gud .
47009012	För den här tjänsten bidrar inte bara till att fylla de heligas behov , utan innebär också tacksägelser i överflöd till Gud .
47009013	Genom att bestå provet i den här tjänsten kommer de att prisa Gud för att ni lydigt bekänner er till Kristi evangelium och med sådan generositet visat er delaktighet med dem och med alla .
47009014	Och de kommer att be för er och längta efter er på grund av Guds överväldigande nåd mot er .
47009015	Vi tackar Gud för hans oerhörda gåva .
47010001	Jag , Paulus , vädjar till er vid Kristi mildhet och godhet , jag som är ' ödmjuk ' när jag står ansikte mot ansikte med er , men ' modig ' när jag är långt borta .
47010002	Jag ber att jag inte ska behöva visa mig modig hos er genom att orädd gå emot några som påstår att vi lever på världsligt sätt .
47010003	För även om vi lever här i världen krigar vi inte på världsligt sätt .
47010004	Vi krigar nämligen inte med världsliga vapen , utan med sådana som är mäktiga inför Gud att bryta ner fästen . Vi bryter ner inbillningar
47010005	och allt som trotsigt reser sig mot kunskapen om Gud , och fångar varje tanke till att lyda Kristus .
47010006	Och vi står redo att straffa all olydnad så snart ni har blivit helt lydiga .
47010007	Se hur det förhåller sig . Är någon säker på att tillhöra Kristus då ska han ha klart för sig följande : liksom han tillhör Kristus , så gör också vi det .
47010008	För även om min stolthet skulle svälla av den makt som Herren gav oss för att bygga upp er och inte för att bryta ner , så kommer jag inte att bli besviken .
47010009	Jag vill inte att det ska framstå som att jag vill skrämma er med mina brev .
47010010	För han säger : ” Hans brev är stränga och kraftfulla , men närvarande i egen person är han svag och ingen bryr sig om vad han säger . ”
47010011	Den människan ska veta att det vi säger i breven då vi är frånvarande , sådana är vi också i handling när vi är hos er .
47010012	Vi skulle aldrig våga likställa eller jämföra oss med sådana som rekommenderar sig själva . När de är varandras måttstock och jämför sig med varandra begriper de ingenting .
47010013	Men vi går inte till överdrift i vår stolthet utan håller oss inom det område som Gud har mätt ut åt oss - att vi skulle nå fram även till er .
47010014	För om vi inte hade nått fram till er hade vi överdrivit vår insats . Men vi har kommit även till er med evangeliet om Kristus .
47010015	Vi går inte till överdrift i vår stolthet av andras slit . Men vi hoppas att när er tro växer till , vårt arbetsfält hos er då ska utvidgas kraftigt .
47010016	Då kan vi förkunna evangeliet i trakter bortom er och behöver inte vara stolta över det som är uträttat på någon annans område .
47010017	Men den som är stolt ska vara stolt i Herren .
47010018	För det är inte den som rekommenderar sig själv som består provet , utan den som Herren rekommenderar .
47011001	Om ni ändå kunde stå ut med lite oförnuft från mig . Visst gör ni det .
47011002	Jag vakar svartsjukt över er med Guds svartsjuka eftersom jag har trolovat er med en man - Kristus . Till honom ska jag överlämna en ren jungfru .
47011003	Men jag är rädd för att liksom ormen med sin list bedrog Eva , så ska även era tankar fördärvas och lockas bort från den uppriktiga och rena troheten mot Kristus .
47011004	För om någon kommer och predikar en annan Jesus än den vi predikade , eller om ni tar emot en främmande ande eller ett främmande evangelium än det ni tidigare tog emot , då är ni vänligt toleranta .
47011005	Jag menar inte att jag på något sätt är underlägsen dessa ' superapostlar . '
47011006	Även om jag är olärd inom retoriken saknar jag inte kunskap . Den har vi alltid och på allt sätt presenterat för er .
47011007	Eller begick jag en synd när jag ödmjukade mig och förkunnade Guds evangelium för er utan betalning , för att ni skulle upphöjas ?
47011008	Jag ' plundrade ' andra församlingar genom att ta emot betalning för att kunna tjäna er .
47011009	Och när jag var hos er och saknade något besvärade jag ingen , för bröderna som kom från Makedonien försåg mig med vad jag behövde . Jag undvek på allt sätt att bli en börda för er , och så ska det förbli .
47011010	Lika säkert som Kristi sanning finns i mig ska denna min stolthet inte kunna tystas ner i Achaias bygder .
47011011	Varför ? För att jag inte älskar er ? Gud vet att jag gör det .
47011012	Och vad jag gör vill jag fortsätta göra , för att slå undan benen på dem som söker ett tillfälle att kunna stoltsera med att de är våra likar .
47011013	För de är falska apostlar , opålitliga arbetare , som förklär sig till Kristi apostlar .
47011014	Och det är inget att förvåna sig över eftersom Satan själv förklär sig till en ljusets ängel .
47011015	Inte underligt därför att även hans tjänare förklär sig till rättfärdighetens tjänare . Men deras slut ska motsvara deras gärningar !
47011016	Jag upprepar , ingen ska påstå att jag är oförnuftig . Men om ni gör det , ta då emot mig som vore jag oförnuftig , så att även jag kan få vara lite stolt .
47011017	Vad jag självsäkert och stolt säger är inte vad Herren skulle säga , utan jag talar i oförnuft .
47011018	Eftersom många är stolta på människors sätt vill även jag vara stolt .
47011019	Ni står ju villigt ut med de oförnuftiga , ni som är så kloka .
47011020	För ni tolererar att man förslavar er , utnyttjar er , kuvar er , uppträder arrogant mot er , slår er i ansiktet .
47011021	Jag skäms för att medge att vi har varit för svaga för det . Men vad andra vågar skryta med - jag talar i oförnuft - det vågar även jag .
47011022	Är de hebreer ? Det är även jag . Är de israeliter ? Jag med . Är de av Abrahams ätt ? Jag med .
47011023	Är de Kristi tjänare ? Det är jag ännu mer , för att nu tala vettlöst . Jag har arbetat mer , varit fängslad mer , blivit misshandlad otaliga gånger och ofta varit nära döden .
47011024	Jag har fem gånger pryglats av judarna med trettionio slag ,
47011025	tre gånger har jag blivit slagen med käpp , en gång har jag stenats , tre gånger har jag lidit skeppsbrott , ett helt dygn har jag drivit omkring på öppna havet .
47011026	Jag har jämt varit på resor , utstått faror på floder , faror från förbrytare , från landsmän , från hedningar , faror i städer , i öknar , i hav , faror från falska bröder .
47011027	Det har varit möda och slit , varit många sömnlösa nätter , det har varit hunger och törst , ständiga fastor , jag har frusit och varit utan kläder .
47011028	Ovanpå detta tillkommer det som varje dag pressar mig , min ängslan för alla församlingarna .
47011029	Vem är svag utan att jag är svag ? Vem bringas på fall utan att jag blir starkt upprörd ?
47011030	Om jag måste vara stolt så är det av min svaghet jag vill vara stolt .
47011031	Herren Jesu Gud och Fader , som är lovprisad i evighet , vet att jag inte ljuger .
47011032	I Damaskus lät kung Aretas guvernör bevaka staden för att gripa mig ,
47011033	men från ett fönster firades jag ner i en korg utefter muren och undkom honom .
47012001	Jag måste fortsätta vara stolt . Även om det inte är till någon fördel så kommer jag nu till syner och uppenbarelser från Herren .
47012002	Jag känner en man i Kristus som för fjorton år sedan blev uppryckt till tredje himlen - om han var i eller utanför kroppen vet jag inte , Gud vet . -
47012003	Jag vet att den mannen - om han var i eller utanför kroppen vet jag inte , Gud vet -
47012004	blev uppryckt till paradiset och fick höra högheliga ord som ingen människa har tillåtelse att uttala .
47012005	Jag är stolt över den mannen , men i fråga om mig själv är jag inte stolt , undantag mina svagheter .
47012006	För om jag ville vara stolt är jag ändå inte oförnuftig , för jag skulle säga det som är sant . Men jag avstår för att ingen ska ha högre tankar om mig än vad han får genom att se eller höra mig .
47012007	Och för att jag inte ska bli högmodig på grund av dessa oerhörda uppenbarelser har jag fått en tagg i köttet , en Satans ängel som slår mig för att jag inte ska bli högmodig .
47012008	Angående detta bad jag tre gånger till Herren att den skulle tas ifrån mig .
47012009	Och han svarade mig : " Min nåd är nog för dig , för kraften fullkomnas i svaghet . " Därför vill jag hellre med glädje vara stolt i mina svagheter , så att Kristi kraft ska vila över mig .
47012010	Det är därför jag för Kristi skull gläds i svagheter , kränkningar , svårigheter , förföljelser och ångest . För när jag är svag , då är jag stark .
47012011	Jag har blivit oförnuftig . Ni tvingade mig till det . Ni borde egentligen ha talat väl om mig , för jag är inte på något sätt underlägsen dessa ' superapostlar , ' även om jag ingenting är .
47012012	Det som kännetecknar en apostel har jag utfört hos er med all uthållighet , genom tecken och under och kraftgärningar .
47012013	Hur blev ni sämre behandlade än de andra församlingarna , förutom att jag inte blev en börda för er ? Förlåt mig den oförrätten .
47012014	Lyssna , det är tredje gången jag står redo att komma till er , och jag ska inte bli en börda . Det är inte era ägodelar jag är ute efter , utan er själva . För barnen är inte skyldiga att spara åt sina föräldrar , men föräldrarna åt sina barn .
47012015	Jag vill med glädje offra vad jag äger och själv offras för era själar . Om jag älskar er så högt , ska jag då älskas mindre ?
47012016	Låt vara att jag inte har varit en börda för er . Men lömsk som jag är har jag fångat er med list .
47012017	Har jag kanske utnyttjat er genom någon av dem jag sände till er ?
47012018	Jag bad Titus resa och sände en broder med honom . Har Titus utnyttjat er ? Har vi inte vandrat i samme Ande ? Har vi inte gått i samma fotspår ?
47012019	Sedan länge tänker ni att det är inför er vi försvarar oss . Nej , vi talar inför Gud i Kristus , men allt för att ni älskade ska bli uppbyggda .
47012020	För jag är rädd att jag vid min ankomst inte ska finna er sådana jag skulle önska , och att ni ska finna mig annorlunda än ni skulle önska . Att jag ska möta bråk , avund , vrede , själviskhet , förtal , skvaller , högmod och oordning .
47012021	Jag är rädd att min Gud åter ska förödmjuka mig hos er när jag återvänder , och att jag måste sörja över många som tidigare levde i synd men inte har vänt sig bort från den orenhet och otukt och liderlighet som de har levt i .
47013001	Detta blir tredje gången jag kommer till er . På två eller tre vittnesmål ska varje sak avgöras .
47013002	Jag varnade er när jag var hos er vid andra besöket . Och nu i min frånvaro säger jag i förväg till dem som har syndat och alla övriga : jag tänker inte skona er när jag kommer .
47013003	Detta eftersom ni vill ha bevis på att Kristus talar genom mig . Han är inte svag gentemot er utan visar sin kraft hos er .
47013004	För han korsfästes i svaghet men lever genom Guds kraft . Och vi är svaga i honom , men vi ska få leva med honom genom Guds kraft som ni ska få del av .
47013005	Undersök själva om ni lever i tron , pröva er själva . Eller vet ni inte att Jesus Kristus är i er ? Om inte , då består ni inte provet .
47013006	Men jag hoppas att ni ska förstå att vi för vår del består provet .
47013007	Vi ber till Gud att ni inte ska göra något ont , inte för att vi ska visa oss bestå provet , utan för att ni ska göra det som är gott . Sedan kan det få se ut som om vi inte bestod provet .
47013008	Vi förmår nämligen ingenting mot sanningen , endast för sanningen .
47013009	För vi gläds när vi är svaga och ni är starka . Vi ber även om att ni helt ska mogna .
47013010	Jag skriver därför detta medan jag är frånvarande , för att jag inte när jag är hos er ska behöva uppträda strängt i kraft av den fullmakt Herren gav mig för att bygga upp , inte för att riva ner .
47013011	För övrigt , bröder , var glada . Låt er fulländas . Trösta och förmana varandra . Lev i samförstånd och harmoni . Då ska kärlekens och fredens Gud vara med er .
47013012	Hälsa varandra med en helig kyss . Alla de heliga hälsar till er .
47013013	Herren Jesu Kristi nåd och Guds kärlek och den helige Andes gemenskap till er alla .
48001001	Från Paulus , apostel , utsänd inte av människor eller genom någon människa , utan av Jesus Kristus och Gud Fadern som uppväckte honom från de döda .
48001002	Jag och alla bröderna som är hos mig hälsar församlingarna i Galatien .
48001003	Nåd till er och fred från Gud vår Fader och Herren Jesus Kristus .
48001004	Han offrade sig för våra synder för att befria oss från den nuvarande onda tidsåldern , efter vår Guds och Faders vilja .
48001005	Honom tillhör äran i evigheters evighet . Amen .
48001006	Jag är förvånad över att ni så snabbt överger honom som kallade er genom Kristi nåd och vänder er till ett annat evangelium ,
48001007	fast det inte finns något annat . Men det finns några som skapar förvirring ibland er och vill förvränga evangeliet om Kristus .
48001008	Men om så vi själva eller en ängel från himlen skulle förkunna för er ett annat evangelium än det vi har förkunnat för er - han ska vara under förbannelse .
48001009	Jag upprepar det vi sagt tidigare : Om någon förkunnar ett annat evangelium än det ni tog emot - han ska vara under förbannelse .
48001010	Försöker jag nu få erkännande från människor eller Gud ? Eller söker jag människors uppskattning ? Om jag fortfarande söker människors uppskattning skulle jag inte vara Kristi tjänare .
48001011	Bröder , jag vill nämligen göra klart för er att det evangelium som jag förkunnade har inte mänskligt ursprung .
48001012	Jag har inte fått det från någon människa , ingen har lärt mig det . Men det kom genom en uppenbarelse från Jesus Kristus .
48001013	För ni har hört om mitt tidigare liv i judendomen , hur intensivt jag förföljde Guds församling och försökte utrota den ,
48001014	hur jag gick längre i judendomen än många jämnåriga bland mitt folk , hur extremt hängiven jag var för mina fäders traditioner .
48001015	Men det behagade Gud som avskiljde mig i moderlivet och kallade mig genom sin nåd ,
48001016	att uppenbara sin Son i mig , för att jag skulle förkunna evangeliet om honom bland folkslagen . Jag rådfrågade inte någon av kött och blod ,
48001017	inte heller for jag upp till Jerusalem till dem som var apostlar före mig , utan jag begav mig genast till Arabien och återvände sedan till Damaskus .
48001018	Tre år senare for jag upp till Jerusalem för att lära känna Kefas , och jag stannade hos honom i femton dagar .
48001019	Men jag såg ingen annan av apostlarna förutom Jakob , Herrens bror .
48001020	Lyssna , jag skriver detta till er inför Gud , jag ljuger inte .
48001021	Sedan kom jag till trakterna av Syrien och Kilikien .
48001022	Men jag var personligen okänd för församlingarna i Judeen som är i Kristus .
48001023	De hade endast hört sägas : " Han som en gång förföljde oss förkunnar nu den tro han förut ville utrota . "
48001024	Och de prisade Gud för mig .
48002001	Fjorton år senare for jag åter upp till Jerusalem tillsammans med Barnabas . Jag tog även med mig Titus .
48002002	Jag for dit på grund av en uppenbarelse . Och jag lade fram privat för de ansedda det evangelium jag predikar bland folkslagen , för att försäkra mig om att jag inte gör eller har gjort något förgäves .
48002003	Och inte ens min följeslagare Titus , som inte är jude , blev tvungen att låta omskära sig .
48002004	Men det ville annars falska bröder som hade nästlat sig in . De hade smugit in för att spionera på den frihet vi har i Kristus Jesus för att kunna göra oss till slavar .
48002005	Men inte för ett ögonblick gav vi efter för dem och böjde oss . Detta för att evangeliets sanning skulle bevaras hos er .
48002006	Och de ansedda som ansågs betyda något lade ingenting till mitt budskap . - Vilka de var är för mig oväsentligt , Gud ser inte till personen . -
48002007	Tvärtom , de såg att jag hade blivit betrodd med evangeliet till hednafolken liksom Petrus till judarna .
48002008	För han som verkade genom Petrus i hans apostlatjänst bland judarna verkade också genom mig bland hednafolken .
48002009	Och då Jakob och Kefas och Johannes , som ansågs vara pelarna , förstod vilken nåd jag hade fått , gav de mig och Barnabas ett handslag som tecken på samhörighet . Vi skulle gå till hednafolken och de till judarna .
48002010	De begärde bara att vi skulle komma ihåg de fattiga , vilket jag också har bemödat mig om .
48002011	Men när Kefas kom till Antiochia trädde jag öppet emot honom eftersom han hade dömt sig själv .
48002012	För innan det kom några från Jakob brukade han äta tillsammans med hedningarna . Men när de kom drog han sig undan och höll sig borta , av rädsla för ' de omskurna . '
48002013	Även de andra judarna hycklade som han , så att även Barnabas drogs in i deras hyckleri .
48002014	Men när jag såg att de inte vandrade strikt i enlighet med evangeliets sanning sa jag till Kefas inför alla : " Om du som är jude lever på hedniskt sätt och inte på judiskt , varför tvingar du då hedningarna att leva som judar ? "
48002015	Vi är judar av födseln och inte hedniska syndare .
48002016	Men vi vet att en människa är inte rättfärdig genom laggärningar utan genom tro på Jesus Kristus . Därför har även vi satt vår tro till Kristus Jesus för att vi ska förklaras rättfärdiga genom tro på Kristus och inte genom laggärningar , för genom laggärningar blir ingen människa rättfärdig .
48002017	Men om vi genom att söka rättfärdighet i Kristus betraktas som syndare , även vi , är då Kristus en syndens tjänare ? Absolut inte .
48002018	För om jag åter bygger upp det jag rivit ner , då bevisar jag mig vara en överträdare .
48002019	Jag har nämligen genom lagen dött från lagen för att leva för Gud . Jag har blivit korsfäst med Kristus ,
48002020	och nu lever inte längre jag utan Kristus lever i mig . Och det liv jag nu lever i min kropp lever jag i tron på Guds Son , som älskade mig och utgav sig för mig .
48002021	Jag förkastar inte Guds nåd , för om rättfärdighet kommer genom lagen , då dog Kristus förgäves .
48003001	Åh , ni oförståndiga galater , vem har förhäxat er ? Jesus Kristus blev ju framställd för era ögon som korsfäst .
48003002	Det här är det enda jag vill veta : var det genom laggärningar ni tog emot Anden eller genom att lyssna i tro ?
48003003	Är ni så oförståndiga ? Ni började i Anden , har ni nu fulländats genom mänsklig ansträngning ?
48003004	Har ni upplevt allt detta förgäves , om det nu var förgäves ?
48003005	Skänker Gud er Anden och gör han underverk ibland er på grund av laggärningar eller för att ni lyssnar i tro ?
48003006	Som med Abraham : Han trodde Gud och det räknades honom till rättfärdighet .
48003007	Därför ska ni veta att de som tror är Abrahams söner .
48003008	Skriften förutsåg att Gud skulle förklara folkslagen rättfärdiga av tro och förkunnade i förväg evangeliet för Abraham : I dig ska alla folkslag bli välsignade .
48003009	Alltså blir de som tror välsignade tillsammans med Abraham som trodde .
48003010	Men alla som håller sig till laggärningar är under förbannelse , för det står skrivet : Under förbannelse är var och en som inte håller sig till allt som står skrivet i lagens bok och fullgör det .
48003011	Det är uppenbart att ingen står rättfärdig inför Gud genom lagen , eftersom den rättfärdige ska leva av tro ,
48003012	och lagen bygger inte på tron , tvärtom , den som håller buden ska leva genom dem .
48003013	Kristus friköpte oss från lagens förbannelse när han blev en förbannelse i vårt ställe . Det står skrivet : Under förbannelse är var och en som är upphängd på trä .
48003014	Detta skedde för att folkslagen i Kristus Jesus skulle få del av Abrahams välsignelse , så att vi genom tron skulle få den utlovade Anden .
48003015	Bröder , jag ger ett exempel utifrån mänsklig praxis : en människas testamente som har vunnit laga kraft kan varken upphävas eller tillföras något .
48003016	Det var åt Abraham och hans ättling som löftena talades till . Det heter inte : ' Och åt dina ättlingar , ' som till många , utan som till en enda : Och åt din ättling , som är Kristus .
48003017	Jag menar : ett förbund som Gud redan har giltigförklarat kan inte upphävas av lagen som gavs fyrahundratrettio år senare , så att löftet skulle sättas ur kraft .
48003018	För om arvet grundas på lagen grundas det inte längre på löftet . Men Gud har skänkt det åt Abraham genom ett löfte .
48003019	Varför gavs då lagen ? Den lades till på grund av överträdelserna och skulle gälla tills ättlingen trädde fram , han som löftet gällde . Den utfärdades genom änglar av en medlare .
48003020	Men en medlare behövs inte där endast en verkar , och Gud är en .
48003021	Strider då lagen mot Guds löften ? Absolut inte . För om en lag hade getts som kunde ge liv hade rättfärdigheten verkligen varit grundad på lagen .
48003022	Men nu har Skriften fångat allt under synden , så att löftet kan ges åt dem som tror , genom tro på Jesus Kristus .
48003023	Innan tron kom var vi bevakade av lagen , fångade till dess tron skulle uppenbaras .
48003024	Så blev lagen vår övervakare fram till Kristus för att vi skulle förklaras rättfärdiga av tro .
48003025	Men efter att tron har kommit står vi inte längre under någon övervakare .
48003026	För alla är ni Guds söner genom tron , i Kristus Jesus .
48003027	Alla ni som har blivit döpta in i Kristus har blivit iklädda Kristus .
48003028	Det finns varken jude eller hedning , slav eller fri , man och kvinna . För alla är ni ett i Kristus Jesus .
48003029	Men om ni tillhör Kristus är ni Abrahams ättlingar , arvingar enligt löftet .
48004001	Jag menar att så länge arvingen är omyndig är det ingen skillnad mellan honom och en slav , fast han äger allt .
48004002	Han står under förmyndare och förvaltare fram till den dag som hans far har bestämt .
48004003	Likaså med oss . Så länge vi var barn var vi slavar under de kosmiska makterna .
48004004	Men när tiden var fullbordad sände Gud sin Son , född av kvinna och född under lagen ,
48004005	för att han skulle friköpa dem som stod under lagen så att vi kunde bli adopterade som söner .
48004006	Och eftersom ni är söner har Gud sänt i våra hjärtan sin Sons Ande som ropar : ” Abba , Fader ! ”
48004007	Så är du inte längre slav utan son , och är du son är du också arvinge genom Gud .
48004008	Då ni tidigare inte kände Gud var ni slavar åt dem som i verkligheten inte är några gudar .
48004009	Men nu då ni känner Gud , eller snarare blivit kända av Gud , hur kan ni då återvända till dessa svaga och värdelösa makter som ni på nytt vill slava åt ?
48004010	Ni iakttar dagar och månader och tider och år .
48004011	Jag är rädd att jag ansträngt mig förgäves bland er .
48004012	Bröder , jag vädjar till er : bli som jag eftersom jag har blivit som ni . Ni har aldrig behandlat mig illa .
48004013	Ni vet att det var på grund av sjukdom som jag första gången kom att förkunna evangeliet för er .
48004014	Och mitt tillstånd frestade er inte till förakt eller avsky , utan ni välkomnade mig som vore jag en Guds ängel eller Kristus Jesus .
48004015	Var är nu er saliga glädje ? Jag kan intyga att ni då hade rivit ut era ögon och gett dem åt mig om det varit möjligt .
48004016	Har jag nu blivit er fiende när jag säger er sanningen ?
48004017	Deras hängivelse för er är inte lovvärd . De vill splittra oss för att ni ska vara hängivna dem .
48004018	Det är alltid bra att vara hängiven det goda , och inte bara när jag är hos er .
48004019	Mina barn , som jag åter måste föda med smärta tills Kristus har tagit gestalt i er ,
48004020	jag skulle önska att jag nu var hos er med ett annat tonläge , för jag vet inte vad jag ska ta mig till med er .
48004021	Svara mig , ni som vill stå under lagen , lyssnar ni inte på lagen ?
48004022	Där står skrivet att Abraham hade två söner , en med sin slavinna och en med den fria kvinnan .
48004023	Slavinnans son var född på människors villkor , den fria kvinnans son genom ett löfte .
48004024	Detta ska förstås bildligt , för kvinnorna betecknar två förbund . Det ena kommer från berget Sinai och föder sina barn till slavar , det är Hagar .
48004025	För Hagar betecknar berget Sinai i Arabien och motsvarar det nuvarande Jerusalem , för det lever i slaveri med sina barn .
48004026	Men Jerusalem där ovan är fritt , och det är vår moder .
48004027	För det står skrivet : Gläd dig , du ofruktsamma som inte föder , jubla högt , du som är utan födslosmärta , för den ensamma har många fler barn än den som har en man .
48004028	Bröder , ni är löftets barn liksom Isak .
48004029	Men liksom han som då var född på människors villkor förföljde den som var född efter Anden , så är det även nu .
48004030	Men Skriften säger : Driv bort slavinnan och hennes son , för hennes son ska inte ärva med den fria kvinnans son .
48004031	Bröder , alltså är vi inte barn till slavinnan utan till den fria kvinnan .
48005001	Kristus har befriat oss till friheten . Stå därför stadigt och lägg inte åter på er slavoket .
48005002	Lyssna , jag Paulus säger er : om ni omskär er blir Kristus till ingen hjälp för er .
48005003	Jag intygar igen att var och en som omskär sig är skyldig att hålla hela lagen .
48005004	Ni som försöker bli rättfärdiga genom lagen har blivit avskilda från Kristus . Ni har fallit ur nåden .
48005005	Vi väntar i Anden genom tron på den rättfärdighet som är vårt hopp .
48005006	För i Kristus Jesus betyder varken omskärelse eller förhud något , men det gör en tro verksam i kärlek .
48005007	Ni fick en bra start . Vem hindrade er från att lyda sanningen ?
48005008	En sådan övertalning kom inte från honom som kallade er .
48005009	Lite surdeg syrar hela degen .
48005010	Jag har tilltro till Herren att ni inte har en annan uppfattning . Men den som förvirrar er ska få sin dom , vem han än är .
48005011	Bröder , om jag fortfarande predikar omskärelse , varför blir jag då förföljd ? Korsets anstöt är ju då borta .
48005012	De som uppviglar er borde kastrera sig !
48005013	För ni är kallade till frihet , bröder . Låt bara inte friheten ge den fallna naturen något tillfälle , utan tjäna varandra genom kärleken .
48005014	För hela lagen är uppfylld i ett enda bud : Älska din nästa som dig själv .
48005015	Men om ni biter och sliter i varandra , se till att ni inte uppslukar varandra .
48005016	Så jag säger : vandra i Anden , så ger ni inte efter för er fallna naturs begär .
48005017	För den fallna naturen har begärelse till det som Anden är emot , och Anden har begärelse till det som den fallna naturen är emot . De två ligger i strid med varandra så att ni inte kan göra det ni vill .
48005018	Men om ni drivs av Anden står ni inte under lagen .
48005019	Den fallna naturens välkända gärningar är otukt , orenhet , liderlighet ,
48005020	avguderi , svartkonst , hat , bråk , avund , vredesutbrott , själviskhet , splittringar , partistrider ,
48005021	rivalitet , fylleri , supfestande och annat sådant . Jag upprepar vad jag tidigare sagt : de som lever så ska inte ärva Guds rike .
48005022	Men Andens frukt är kärlek , glädje , harmoni , tålamod , vänlighet , godhet , pålitlighet ,
48005023	mildhet och självbehärskning . Mot sådant finns ingen lag .
48005024	De som tillhör Kristus Jesus har korsfäst sin fallna natur med dess lustar och begär .
48005025	Om vi lever i Anden ska vi också vandra i Anden .
48005026	Vi ska inte vara inbilska , inte provocera varandra , inte avundas varandra .
48006001	Bröder , om någon överrumplat faller i en överträdelse ska ni som är Andefyllda hjälpa en sådan till rätta med mildhetens ande . Och var försiktig så att du inte själv blir frestad .
48006002	Bär varandras bördor , så uppfyller ni Kristi lag .
48006003	För den som anser sig vara något fast han ingenting är bedrar sig själv .
48006004	Var och en ska utvärdera sin egen gärning . Då kan han behålla sin stolthet för sig själv utan att jämföra sig med andra .
48006005	För var och en ska bära sin egen packning .
48006006	Men den som undervisas i ordet ska dela allt gott med sin lärare .
48006007	Bedra inte er själva , Gud trotsar man inte . Det som en människa sår ska hon också skörda .
48006008	Den som sår i sin fallna natur ska av den skörda fördärv , men den som sår i Anden ska av Anden skörda evigt liv .
48006009	Låt oss inte tröttna på att göra gott . Tids nog får vi skörda , bara vi inte ger upp .
48006010	Vi ska alltså göra gott mot alla människor medan vi har tillfälle , och framför allt mot trons familj .
48006011	Se här med vilka stora bokstäver jag skriver till er med egen hand :
48006012	Alla de som söker anseende utifrån yttre ting försöker tvinga er till omskärelse bara för att undvika förföljelse på grund av Kristi kors .
48006013	De omskurna själva kan nämligen inte hålla lagen , men de vill ha er omskurna så att de kan stoltsera över det som skett med er kropp .
48006014	Men jag tänker aldrig vara stolt över något annat än vår Herre Jesu Kristi kors , genom vilket världen är korsfäst för mig och jag för världen .
48006015	Varken omskärelse eller förhud betyder något . Det som räknas är en ny skapelse .
48006016	Fred och barmhärtighet över dem som följer denna regel och över Guds Israel .
48006017	I fortsättningen får ingen göra det svårt för mig , för jag bär Jesu märken på min kropp .
48006018	Bröder , nåden från vår Herre Jesus Kristus är med er ande . Amen .
49001001	Från Paulus , genom Guds vilja Kristi Jesu apostel . Till de heliga som bor i Efesos , de troende i Kristus Jesus .
49001002	Nåd till er och fred från Gud vår Fader och Herren Jesus Kristus .
49001003	Lov och pris till vår Herre Jesu Kristi Gud och Fader , som har välsignat oss i Kristus med all andlig välsignelse i himlen .
49001004	För han har utvalt oss i Kristus före universums skapelse till att vara heliga och felfria inför honom .
49001005	I kärlek förutbestämde han oss till att bli adopterade som söner genom Jesus Kristus , enligt hans goda vilja .
49001006	Detta för att nådens härlighet ska prisas , den som han benådade oss med i den Älskade .
49001007	I honom har vi friköpts genom hans blod , vi har förlåtelse för våra överträdelser efter Guds rika nåd ,
49001008	som han lät flöda över oss med all visdom och insikt .
49001009	Han lät oss få veta sin viljas hemlighet enligt det goda beslut han fattade i Kristus ,
49001010	om en ordning vid tidernas fullbordan - att föra allting samman i Kristus , allt i himlen och på jorden .
49001011	I honom har vi också fått vårt arv , förutbestämda därtill av honom som verkar allt efter sin viljas beslut ,
49001012	för att vi som redan har vårt hopp i Kristus ska bli till pris och ära för hans härlighet .
49001013	I honom har även ni efter att ni hört sanningens ord , evangeliet om er frälsning , och efter att ni kommit till tro , fått den utlovade helige Andes sigill .
49001014	Anden är en handpenning på vårt arv tills Gud friköper sitt egendomsfolk , till pris och ära för hans härlighet .
49001015	Därför tackar jag alltid Gud för er när jag nämner er i mina böner , efter att jag hört om er tro i Herren Jesus och er kärlek till alla de heliga .
49001016	
49001017	Jag ber att vår Herre Jesu Kristi Gud , härlighetens Fader , ska ge er vishetens och uppenbarelsens Ande i kunskap om honom ,
49001018	så att ni med upplysta hjärtans ögon förstår vilket hopp han har kallat er till , hur rikt på härlighet hans arv är bland de heliga ,
49001019	och hur överväldigande stor hans makt är gentemot oss som tror , enligt hans oerhörda verksamma kraft .
49001020	Med denna kraft verkade han i Kristus då han uppväckte honom från de döda och satte honom på sin högra sida i himlen ,
49001021	över varje härskare och makt och kraft och herravälde , och över varje namn som kan nämnas , inte bara i denna tidsålder utan också i den kommande .
49001022	Och Gud lade allt under hans fötter , och gav honom som huvud över allting till församlingen ,
49001023	som är hans kropp , fullheten av honom som uppfyller allt i alla .
49002001	Ni var döda i era överträdelser och synder
49002002	som ni tidigare levde i enligt denna världens tidsålder . Ni följde härskaren över luftens välde , den ande som nu verkar i olydnadens människor .
49002003	Sådana var vi alla en gång , då vi följde vår fallna naturs begär och gjorde vad den och sinnet hade lust till . Och vi var av naturen Guds vredes barn , vi liksom de andra .
49002004	Men Gud som är rik på barmhärtighet har genom sin stora kärlek älskat oss
49002005	och gjort oss levande med Kristus , vi som var döda i våra överträdelser . Av nåd är ni frälsta .
49002006	Och han uppväckte oss med honom och satte oss med honom i den himmelska världen , i Kristus Jesus ,
49002007	för att i kommande tidsåldrar visa sin nåds överväldigande rikedom genom sin godhet mot oss i Kristus Jesus .
49002008	För av nåden är ni frälsta genom tro . Det är inte av er själva , det är Guds gåva ,
49002009	inte av gärningar , för att ingen ska berömma sig .
49002010	För hans verk är vi , skapade i Kristus Jesus till goda gärningar som Gud har förberett åt oss att leva i .
49002011	Kom därför ihåg att ni en gång var hedningar till naturen och kallades oomskurna av dem som kallar sig omskurna , med den omskärelse som utförs på kroppen av människohand .
49002012	Kom ihåg att ni på den tiden var utan Kristus , utestängda från medborgarskapet i Israel , främmande för förbunden och deras löfte , utan hopp och utan Gud i världen .
49002013	Men nu , i Kristus Jesus , har ni som en gång var i fjärran kommit nära genom Kristi blod .
49002014	För han är vår fred . Han gjorde de två till ett genom sin kroppsliga död då han rev ner den fientliga skiljemurens barriär . Han satte lagen med dess påbud och stadgar ur kraft för att av de båda i sin person skapa en ny människa och så stifta fred .
49002015	
49002016	I en enda kropp försonade han de båda med Gud genom korset , efter att han där i sin person dödat fiendskapen .
49002017	Han kom och förkunnade fred för er i fjärran och fred för dem som var nära .
49002018	För genom honom har vi båda i en Ande tillträde till Fadern .
49002019	Alltså är ni inte längre främlingar och utlänningar utan medborgare tillsammans med de heliga och tillhör Guds familj .
49002020	Ni är uppbyggda på apostlarnas och profeternas grund med Kristus Jesus själv som hörnsten .
49002021	I honom hålls hela byggnaden ihop och reser sig till ett heligt tempel i Herren .
49002022	I honom blir även ni uppbyggda till en Guds boning i Anden .
49003001	Av den anledningen vill jag Paulus som är Kristi Jesu fånge för er skull som är hedningar …
49003002	Jag utgår ifrån att ni hört om tjänsten att förvalta Guds nåd som gavs mig med tanke på er ,
49003003	hur hemligheten genom en uppenbarelse gjordes känd för mig , något jag redan i korthet har skrivit om .
49003004	När ni läser detta kan ni förstå vilken insikt jag har i Kristus-hemligheten ,
49003005	som i tidigare släktled inte avslöjats för människor så som den nu i Anden har uppenbarats för hans heliga apostlar och profeter .
49003006	Hemligheten innebär att hednafolken är våra medarvingar och tillhör samma kropp som vi och har del i samma löfte , i Kristus Jesus genom evangeliet .
49003007	Jag blev evangeliets tjänare genom gåvan Guds nåd , som gavs mig genom hans mäktiga kraft .
49003008	Åt mig , den obetydligaste av alla heliga , gavs denna nåd att för folkslagen förkunna evangeliet om den ofattbara rikedom som är Kristus ,
49003009	och att upplysa alla om hur den hemlighet förvaltas som från tidsåldrar varit fördold i Gud , alltings Skapare .
49003010	Så skulle nu härskarna och makterna i den himmelska världen genom församlingen få kunskap om Guds visdom i all dess mångfald .
49003011	Detta skedde i enlighet med det eviga beslut som han förverkligade i Kristus Jesus vår Herre .
49003012	I honom och genom tron på honom kan vi frimodigt och med tillförsikt träda fram inför Gud .
49003013	Därför ber jag er att inte bli modlösa när jag lider för er skull . Mitt lidande är er härlighet .
49003014	Av den anledningen böjer jag mina knän för Fadern ,
49003015	efter vilken alla folk i himlen och på jorden har sitt namn .
49003016	Jag ber att han i sin härlighets rikedom ska styrka er inre människa med kraft genom sin Ande ,
49003017	så att Kristus genom tron må bo i era hjärtan och ni blir rotade och grundade i kärlek .
49003018	Detta för att ni med alla de heliga ska kunna förstå bredden och längden och höjden och djupet
49003019	och lära känna Kristi kärlek som övergår all kunskap , så att ni blir fyllda av hela Guds fullhet .
49003020	Han som förmår göra oändligt mycket mer än allt vi kan begära eller föreställa oss , genom den kraft som verkar i oss ,
49003021	honom tillhör äran i församlingen och i Kristus Jesus , genom alla släktled i evigheters evighet . Amen .
49004001	Därför uppmanar jag er , jag som är en fånge i Herren , att leva värdigt den kallelse ni har fått .
49004002	Var alltid ödmjuka och milda . Visa varandra tålamod och tolerans i kärlek .
49004003	Sträva efter att bevara Andens enhet genom fridens band .
49004004	Det finns en kropp och en Ande - liksom ni kallades till ett hopp när ni blev kallade -
49004005	en Herre , en tro , ett dop ,
49004006	en Gud och allas Fader , han som är över alla och genom alla och i alla .
49004007	Men åt var och en av oss gavs nåden i enlighet med den gåva som Kristus tilldelat .
49004008	Därför heter det : När han steg upp i höjden tog han fångar , och han gav människorna gåvor . -
49004009	Vad betyder " han steg upp , " om inte att han också stigit ner till de lägre regionerna , jorden ?
49004010	Han som steg ner är också den som steg upp över alla himlar för att uppfylla allt . -
49004011	Och han gav några till att vara apostlar , några till profeter , några till evangelister , några till församlingsledare och lärare .
49004012	Detta för att utrusta de heliga , för att de ska utföra sin tjänst , för att de ska bygga upp Kristi kropp ,
49004013	tills vi alla når fram till enheten i tron och i kunskapen om Guds Son , blir fullmogna och vuxna människor fram till Kristi fullhet .
49004014	Då ska vi inte längre vara barn som kastas omkring av vågorna och förs i väg av alla lärovindar , genom människors bedrägliga spel när de med list och lömska angrepp sprider villfarelse .
49004015	Vi ska i stället tala sanning i kärlek och i allt växa upp till honom som är huvudet , Kristus .
49004016	Genom honom fogas hela kroppen samman och hålls ihop genom det stöd som varje led ger enligt den kraft som är tilldelad åt var särskild del . Så växer och byggs kroppen upp i kärlek .
49004017	Därför säger jag med eftertryck i Herren : lev inte längre som hednafolken . Deras tankar är tomhet ,
49004018	deras förstånd förmörkat . De är utestängda från livet i Gud på grund av deras okunnighet och deras förhärdade hjärtan .
49004019	Skamlöst överlämnar de sig till liderligheter och lever i all slags omättlig orenhet .
49004020	Men så har inte ni blivit undervisade om Kristus .
49004021	Ni har fått höra om honom och blivit undervisade i honom eftersom sanning finns i Jesus :
49004022	att ni , med er förra livsföring i åtanke , ska lägga av den gamla fördärvade människan som är bedragen av sina begär ,
49004023	och förnyas i ert andliga sinne ,
49004024	och ikläda er den nya människan som är skapad till Guds likhet , i den rättfärdighet och helighet som kommer från sanningen .
49004025	Lägg därför bort lögnen . Var och en ska tala sanning med sin nästa eftersom vi är varandras lemmar .
49004026	Var upprörda , men synda inte . Låt inte solen gå ner över er vrede .
49004027	Ge inte heller djävulen något tillfälle .
49004028	Den som stjäl ska sluta med det och i stället arbeta och uträtta något gott med sina egna händer , så att han kan dela med sig åt behövande .
49004029	Låt inget osunt ord passera era läppar , utan bara goda ord som blir till uppbyggelse där det finns behov , så att det blir till välsignelse för dem som lyssnar .
49004030	Bedröva inte Guds helige Ande som ni har fått som ett sigill till befrielsens dag .
49004031	Gör er av med all bitterhet och häftighet och vrede och allt skrikande och förtal och all annan ondska .
49004032	Var i stället vänliga och godhjärtade mot varandra och förlåt varandra , liksom Gud i Kristus har förlåtit er .
49005001	Bli därför Guds efterföljare , som hans älskade barn .
49005002	Vandra i kärlek , så som Kristus älskade oss och utgav sig själv för vår skull som offergåva , ett väldoftande offer åt Gud .
49005003	Men otukt och all slags orenhet eller girighet får inte ens nämnas bland er , det passar sig inte bland heliga .
49005004	Inte heller passar sig vulgärt och fånigt prat eller smutsiga skämt . Låt i stället tacksägelse höras .
49005005	För det ska ni veta att ingen som är otuktig eller oren eller girig - alltså avgudadyrkare , kan ärva Kristi och Guds rike .
49005006	Låt ingen bedra er med tomt prat , för på grund av det som nämnts kommer Guds vrede över olydnadens människor .
49005007	Ha därför ingenting med dem att göra .
49005008	För ni var en gång mörker , men nu är ni ljus i Herren . Vandra som ljusets barn ,
49005009	för ljusets frukt består av all slags godhet , rättfärdighet och sanning .
49005010	Ta reda på vad som är välbehagligt för Herren ,
49005011	och ta inte del i mörkrets ofruktbara gärningar utan avslöja dem hellre .
49005012	För vad sådana människor sysslar med i hemlighet är skamligt att ens tala om .
49005013	Men när allt avslöjas av ljuset blir det synligt ,
49005014	för allt som blir synligt är ljus . Därför heter det : " Vakna , du som sover , stå upp från de döda , och Kristus ska lysa över dig . "
49005015	Var därför mycket uppmärksamma på hur ni lever , inte som ovisa människor utan som visa .
49005016	Utnyttja tiden väl eftersom dagarna är onda .
49005017	Var alltså inte oförståndiga utan förstå vad som är Herrens vilja .
49005018	Och berusa er inte med vin , sådant leder till utsvävningar . Låt er i stället fyllas av Anden ,
49005019	tala till varandra med psalmer , hymner och andliga sånger , sjung och spela helhjärtat för Herren ,
49005020	tacka alltid vår Gud och Fader för allt i vår Herre Jesu Kristi namn ,
49005021	underordna er varandra i vördnad för Kristus .
49005022	Ni hustrur , underordna er era män , som om det var Herren .
49005023	För en man är sin hustrus huvud liksom Kristus är församlingens huvud , han som är en Frälsare för sin kropp .
49005024	Som församlingen underordnar sig Kristus ska hustrurna underordna sig sina män i allt .
49005025	Ni män , älska era hustrur , så som Kristus älskade församlingen och utgav sig för den .
49005026	Detta för att helga den genom att rena den med vattnets bad genom ordet ,
49005027	så att han kan ställa fram församlingen inför sig i härlighet utan fläck eller skrynkla eller någon annan brist . Den skulle vara helig och felfri .
49005028	Så är även mannen skyldig att älska sin hustru som sin egen kropp . Den som älskar sin hustru älskar sig själv .
49005029	För aldrig har någon avskytt sin egen kropp , utan man ger den näring och omsorg så som Kristus gör med församlingen ,
49005030	eftersom vi är lemmar i hans kropp .
49005031	Därför ska en man lämna sin far och sin mor och vara förenad med sin hustru , och de två ska bli ett kött .
49005032	Denna hemlighet är stor , men jag talar om Kristus och församlingen .
49005033	Alltså gäller för varje enskild man att älska sin hustru som sig själv , och hustrun ska visa sin man vördnad .
49006001	Ni barn , lyd era föräldrar i Herren , för det är rätt .
49006002	Hedra din far och mor . Det är det första bud som följs av ett löfte :
49006003	För att det ska gå dig väl och du får leva länge på jorden .
49006004	Och ni fäder , väck inte upp ilska hos era barn , utan uppfostra dem i Herrens disciplin och förmaning .
49006005	Ni slavar , lyd era jordiska herrar med fruktan och vördnad av uppriktigt hjärta , som om det gällde Kristus .
49006006	Var inte inställsamma ögontjänare , utan var som Kristi slavar som helhjärtat utför Guds vilja .
49006007	Tjäna med entusiasm som om det gällde Herren och inte människor .
49006008	Ni vet att var och en som gör gott ska få lön av Herren , vare sig han är slav eller fri .
49006009	Och ni herrar , bete er likadant mot era slavar och undvik att hota . Ni vet att ni båda har samme Herre i himlen och han gör ingen skillnad på människor .
49006010	Till sist , bli starka i Herren och i hans väldiga kraft .
49006011	Ta på er hela Guds rustning så att ni kan stå emot djävulens lömska angrepp .
49006012	För vår kamp är inte mot kött och blod utan mot härskare och makter och världsvälden här i mörkret , mot ondskans andemakter i himlarna .
49006013	Ta därför på er hela Guds rustning så att ni kan hålla stånd på den onda dagen och stå upprätt efter att ha fullgjort allt .
49006014	Stå alltså stadigt , spänn på er sanningens bälte kring era höfter och ta på er rättfärdighetens pansar .
49006015	Sätt som skor på era fötter den beredskap som fredens evangelium ger .
49006016	Håll dessutom upp trons sköld med vilken ni kan släcka den ondes alla brinnande pilar .
49006017	Och ta emot frälsningens hjälm och Andens svärd som är Guds ord .
49006018	Under all bön och anropan ska ni alltid be i Anden . Och vaka därtill med all uthållighet och bön för alla de heliga .
49006019	Be också för mig att orden ges mig när jag börjar tala , så att jag frimodigt gör känt evangeliets hemlighet
49006020	för vilket jag är ett sändebud i bojor . Be att jag får frimodighet att tala om detta så som det åligger mig .
49006021	För att även ni ska få veta mer om mig och vad jag gör ska Tychikos , den käre brodern och trogne tjänaren i Herren , berätta allt för er .
49006022	Jag sänder honom till er just för att ni ska få veta mer om oss och för att han ska uppmuntra era hjärtan .
49006023	Fred till er bröder , och kärlek med tro från Gud Fadern och Herren Jesus Kristus .
49006024	Nåd och odödlighet till alla som älskar vår Herre Jesus Kristus .
50001001	Från Paulus och Timotheos , Kristi Jesu tjänare . Till alla de heliga i Kristus Jesus som bor i Filippi , med församlingsledarna och församlingstjänarna .
50001002	Nåd till er och fred från Gud vår Fader och Herren Jesus Kristus .
50001003	Jag tackar min Gud varje gång jag tänker på er .
50001004	I alla mina böner för er alla ber jag alltid med glädje ,
50001005	eftersom ni deltagit i arbetet för evangeliet från första dagen intill nu .
50001006	Jag förlitar mig på att han som har börjat ett gott verk i er ska fullborda det intill Kristi Jesu dag .
50001007	Det är rätt att jag tänker så om er alla , för ni är i mitt hjärta . Vare sig jag bär bojor eller försvarar och befäster evangeliet delar ni alla nåden med mig .
50001008	För Gud kan vittna om hur jag längtar efter er alla med Kristi Jesu ömhet .
50001009	Och min bön är att er kärlek alltmer ska överflöda i kunskap och allt omdöme ,
50001010	så att ni kan avgöra vad som är väsentligt och vara rena och oklanderliga på Kristi dag ,
50001011	fyllda med rättfärdighetens frukt som kommer genom Jesus Kristus , till Guds ära och pris .
50001012	Bröder , jag vill att ni ska veta att det som hänt mig snarare har inneburit framgång för evangeliet .
50001013	Det har blivit uppenbart för hela kejsarens livgarde och alla andra att det är för Kristus jag bär mina bojor .
50001014	Min fångenskap har gjort att de flesta av bröderna förlitar sig på Herren så att de alltmer vågar tala ordet utan rädsla .
50001015	Visst predikar en del Kristus utifrån avundsjuka och för att de söker bråk . Men andra gör det i god avsikt ,
50001016	av kärlek , eftersom de vet att jag är satt till att försvara evangeliet .
50001017	De andra förkunnar Kristus utifrån själviska och orena motiv och tänker att de kan göra min fångenskap tyngre .
50001018	Än sen ? Oärliga eller sanna grunder , Kristus blir i alla fall förkunnad , och det gläds jag över . Och jag ska fortsätta glädja mig ,
50001019	för jag vet att genom er förbön och genom hjälp från Jesu Kristi Ande så kommer detta att innebära min räddning .
50001020	Det är min längtan och mitt hopp att jag inte på något sätt ska bli besviken , utan jag ska vara frimodig så att Kristus nu som alltid förhärligas i min kropp , vare sig jag lever eller dör .
50001021	För mig är nämligen livet Kristus och döden en vinst .
50001022	Men om jordiskt liv innebär fruktbärande arbete för mig , då vet jag inte vad jag ska välja .
50001023	Jag pressas hårt från två håll . Jag längtar efter att få bryta upp och vara med Kristus , för det vore mycket bättre .
50001024	Men för er skull är det nödvändigt att jag blir kvar i kroppen .
50001025	Och övertygad om detta vet jag att jag blir kvar och förblir hos er alla till er framgång och glädje i tron .
50001026	Så ska genom mig er stolthet överflöda i Kristus Jesus när jag är närvarande hos er igen .
50001027	Lev nu bara som medborgare på ett sätt som är värdigt evangeliet om Kristus . Då kan jag få höra , vare sig jag besöker er eller inte , att ni står stadigt i en Ande , och med en själ kämpar för tron på evangeliet ,
50001028	och inte på något sätt låter er skrämmas av motståndarna . Det blir för dem ett tecken på att de går till förtappelsen och att ni blir frälsta , och det av Gud .
50001029	För det har tilldelats er att för Kristi skull inte bara tro på honom utan även att lida för hans skull ,
50001030	i det att ni har samma kamp som ni såg att jag hade och hör att jag fortfarande har .
50002001	Om ni alltså har tröst i Kristus , uppmuntran från kärleken , Andens gemenskap , ömhet och medkänsla ,
50002002	fyll mig då med glädje genom att leva i samförstånd och i samma kärlek , ja , var ett i själ och hjärta .
50002003	Var inte själviska och inbilska , utan betrakta ödmjukt andra som bättre än er själva .
50002004	Tänk inte på ert eget bästa , utan tänk på andras väl .
50002005	Ha samma sinnelag som fanns i Kristus Jesus :
50002006	Han var i Guds gestalt , men betraktade inte jämlikhet med Gud som ett byte ,
50002007	utan tömde sig genom att anta en slavs gestalt då han kom i människors likhet . När han till det yttre hade blivit människa
50002008	ödmjukade han sig och var lydig intill döden - döden på korset .
50002009	Därför upphöjde Gud honom och gav honom namnet över alla namn ,
50002010	för att i Jesu namn varje knä må böja sig , i himlen och på jorden och under jorden ,
50002011	och varje tunga må bekänna att Jesus Kristus är Herre , Gud Fadern till ära .
50002012	Därför , mina kära , så som ni alltid har varit lydiga - inte bara när jag var hos er utan mycket mer nu i min frånvaro - arbeta med fruktan och bävan på er frälsning .
50002013	För det är Gud som verkar i er både vilja och handling till hans välbehag .
50002014	Gör allt utan att muttra och tvista
50002015	så att ni blir fulländade och rena , Guds felfria barn mitt ibland ett fördärvat och perverst släkte där ni lyser som stjärnor i universum .
50002016	Håll fast vid livets ord . Jag kan då vara stolt på Kristi dag eftersom jag inte har slitit eller arbetat förgäves .
50002017	Även om jag utgjuts som dryckesoffer över det offer och den tjänst som kommer från er tro , så är jag glad och gläds med er alla .
50002018	Likaså ska ni glädjas och dela min glädje .
50002019	Jag hoppas i Herren Jesus att snart kunna sända Timotheos till er , så att även jag kan vara vid gott mod när jag får höra om er ,
50002020	för jag har ingen annan själsfrände som han . Han ska visa er uppriktig omsorg .
50002021	För alla tänker på sitt eget , inte på Jesu Kristi sak .
50002022	Men ni vet att Timotheos har visat vad han går för . Som ett barn med sin far har han tjänat evangeliet tillsammans med mig .
50002023	Jag hoppas därför kunna sända honom så snart jag får se hur det går för mig .
50002024	Men i Herren förlitar jag mig på att snart kunna komma även själv .
50002025	Men jag har funnit det nödvändigt att sända Epafroditos till er , min broder och medarbetare och medsoldat , som ni sände för att hjälpa mig med det jag behövde .
50002026	Han har nämligen längtat efter er alla och varit bekymrad eftersom ni hörde att han blivit sjuk .
50002027	Och sjuk har han varit , nära döden . Men Gud förbarmade sig över honom , och inte bara över honom utan också över mig , för att jag inte skulle få sorg på sorg .
50002028	Därför är jag desto mer angelägen att sända honom , så att ni ska få glädjen att återse honom och jag själv inte behöver vara så ängslig .
50002029	Välkomna honom i Herren med all glädje och visa sådana män uppskattning ,
50002030	eftersom han under arbetet för Kristus kom nära döden . Han riskerade livet för att ge mig den hjälp som ni var oförmögna att ge .
50003001	För övrigt , mina bröder , gläd er i Herren . Att jag upprepar vad jag tidigare skrivit är inget besvär för mig , och er ger det trygghet .
50003002	Akta er för " hundarna " . Akta er för de onda arbetarna . Akta er för de sönderskurna .
50003003	För vi är de omskurna , vi som tjänar i Guds Ande och har vår stolthet i Kristus Jesus och inte förlitar oss på mänskliga meriter ,
50003004	fast även jag kunde förlita mig på sådant . Om någon annan anser sig kunna förlita sig på mänskliga meriter , så kan jag det ännu mer :
50003005	omskuren på åttonde dagen , tillhör Israels folk , av Benjamins stam , en hebré född av hebreer , i fråga om lagen en farisé ,
50003006	i fråga om hängivenhet en förföljare av församlingen , i fråga om lagrättfärdighet fulländad .
50003007	Men allt det som var fördelar för mig betraktar jag nu som värdelöst på grund av Kristus .
50003008	Jag betraktar i sanning allt som värdelöst med tanke på det som är långt mera värt - kunskapen om Kristus Jesus , min Herre . På grund av honom blev allt utan värde för mig och jag räknar allt som sopor för att jag ska vinna Kristus
50003009	och bli funnen i honom . Inte med min egen rättfärdighet som utgår från lagen utan med den som kommer genom tro på Kristus - rättfärdigheten från Gud genom tron .
50003010	Detta för att jag ska lära känna Kristus och kraften från hans uppståndelse och dela hans lidanden genom att bli lik honom i hans död ,
50003011	i hopp om att nå fram till uppståndelsen från de döda .
50003012	Inte som att jag redan ägde detta eller redan blivit fullkomlig , men jag strävar efter att gripa det eftersom Kristus Jesus har fått mig i sitt grepp .
50003013	Bröder , jag menar inte att jag har det i mitt grepp , men jag gör följande : jag glömmer det som ligger bakom och sträcker mig mot det som ligger framför
50003014	och strävar mot målet för att vinna segerpriset där ovan , det som Gud har kallat oss till i Kristus Jesus .
50003015	Det är så alla vi fullmogna bör tänka , och tänker ni annorlunda i något avseende ska Gud klargöra även det för er .
50003016	Nu fortsätter vi på den väg som vi har nått fram till .
50003017	Bröder , efterlikna mig och fäst blicken på dem som lever efter det mönster vi gav er .
50003018	För jag har ofta sagt till er , och nu säger jag det under tårar : många lever som fiender till Kristi kors .
50003019	Deras slut är förtappelsen . Deras gud är magen . De glorifierar sin liderlighet . De tänker bara på det jordiska .
50003020	Men vårt medborgarskap är i himlen , och därifrån väntar vi en Frälsare , Herren Jesus Kristus .
50003021	Han ska förvandla vår ömkliga kropp så att den blir lik den kropp han har i sin härlighet , med den kraft han har att lägga allt under sig . 4:1 Stå därför stadigt i Herren , mina kära och efterlängtade bröder , min glädje och min segerkrans , mina älskade .
50004002	Jag uppmanar Euodia och Syntyche att leva i samförstånd i Herren .
50004003	Ja , även dig trofaste Syzygos , ber jag : hjälp dem , de har kämpat för evangeliet med mig och med Clemens och mina andra medarbetare , som har sina namn i livets bok .
50004004	Gläd er alltid i Herren . Åter vill jag säga : gläd er .
50004005	Låt alla människor se hur försonliga ni är . Herren är nära .
50004006	Bekymra er inte , utan låt Gud få veta alla era önskningar genom att anropa och be och tacka .
50004007	Och Guds frid , som övergår allt förstånd , ska beskydda era hjärtan och era tankar i Kristus Jesus .
50004008	För övrigt , bröder , allt som är sant och värdigt , allt som är rätt och rent , allt som är älskvärt och lovvärt , allt som kallas dygd och allt som förtjänar beröm , tänk innerligt på allt sådant .
50004009	Vad ni har lärt och tagit emot och hört från mig , och vad ni sett i mig , det ska ni göra . Och fredens Gud ska vara med er .
50004010	Och jag blev innerligt glad i Herren eftersom ni äntligen lät er omtanke om mig blomstra . Även tidigare hade ni omtanke , men då inget tillfälle att visa det .
50004011	Jag säger inte att jag lider brist på något , för jag har lärt mig att alltid vara nöjd .
50004012	Jag kan leva på botten och jag kan leva i överflöd . Jag har blivit invigd i alla förhållanden : att vara mätt och att hungra , att leva i överflöd och att lida brist .
50004013	Jag förmår allt i honom som ger mig kraft .
50004014	Men ni gjorde väl som hjälpte mig i min nöd .
50004015	Ni filipper vet också att under evangeliets första tid när jag hade lämnat Makedonien , då var ni den enda församling som hade sådan gemenskap med mig att räkenskap kunde föras över utgivet och mottaget .
50004016	För även när jag var i Thessalonike skickade ni mig flera gånger vad jag behövde .
50004017	Det är inte så att jag söker gåvan , utan vinstökningen på ert eget konto .
50004018	Jag har fått allt och det i överflöd . Jag är väl försörjd sedan jag av Epafroditos mottagit gåvan - en väldoft , ett välkommet offer , välbehagligt för Gud .
50004019	Och min Gud ska fylla alla era behov efter sin härlighets rikedom i Kristus Jesus .
50004020	Vår Gud och Fader tillhör härligheten i evigheters evighet . Amen .
50004021	Hälsa alla heliga i Kristus Jesus . Bröderna som är hos mig hälsar till er .
50004022	Alla de heliga hälsar er , särskilt de som hör till kejsarens husfolk .
50004023	Nåden från Herren Jesus Kristus är med er ande .
51001001	Från Paulus , genom Guds vilja Kristi Jesu apostel , och vår broder Timotheos .
51001002	Till de heliga i Kolossai , de troende bröderna i Kristus . Nåd till er och fred från Gud vår Fader .
51001003	Vi tackar alltid Gud , vår Herre Jesu Kristi Fader , när vi ber för er ,
51001004	eftersom vi har hört om er tro i Kristus Jesus och om er kärlek till alla de heliga ,
51001005	på grund av hoppet som väntar er i himlen . Det har ni redan hört om i sanningens ord , det evangelium
51001006	som nu finns hos er liksom i hela världen och som växer till och bär frukt . Så har det även gjort hos er från den dag ni hörde det och förstod Guds nåd i dess sanning .
51001007	Evangeliet har ni fått lära er av Epafras , vår käre medtjänare , som troget tjänar Kristus till er förmån .
51001008	Han har även berättat för oss om er kärlek i Anden .
51001009	Från den dag vi hörde om detta har vi därför inte upphört att be för er . Vi ber att ni ska fyllas av kunskap om hans vilja , med all vishet och insikt från Anden .
51001010	Då kan ni leva värdigt Herren och på allt sätt behaga honom när ni bär frukt i alla slags goda gärningar och växer i kunskapen om Gud .
51001011	Vi ber att ni ska bli styrkta med all kraft av hans härlighets makt till att vara uthålliga och tålmodiga i allt ,
51001012	och att ni med glädje ska tacka Fadern som har berättigat er till att få del i det arv som de heliga har i ljuset .
51001013	Han har befriat oss från mörkrets välde och fört oss in i sin älskade Sons rike .
51001014	I honom har vi friköpts , vi har syndernas förlåtelse .
51001015	Han är den osynlige Gudens avbild , förstfödd över hela skapelsen .
51001016	För i honom skapades allt i himlen och på jorden , det synliga och osynliga , tronänglar och herravälden , härskare och makter . Allt är skapat genom honom och till honom .
51001017	Han Är före allting , och allt uppehålls i honom .
51001018	Och han är huvudet för kroppen , församlingen . Han är begynnelsen , förstfödd från de döda , för att han i allting ska vara den främste .
51001019	För det behagade Gud att låta all fullhet bo i Sonen
51001020	och genom honom försona allt med sig , allt på jorden och allt i himlen , efter att han skapat fred genom honom , genom blodet på hans kors .
51001021	Och ni som en gång var utestängda och fientliga i sinnet genom era onda gärningar ,
51001022	er har han nu försonat i sin jordiska kropp genom döden , för att ställa fram er heliga och felfria och oförvitliga inför sig .
51001023	Detta om ni förblir i tron , orubbliga och väl grundade , och inte viker av från det hoppets evangelium som ni har hört om och som har förkunnats för allt skapat under himlen och vars tjänare jag , Paulus , har blivit .
51001024	Nu gläds jag i mina lidanden för er . Och i min kropp uppfyller jag vad som fattas av Kristi lidanden för hans kropp , som är församlingen .
51001025	Dess tjänare har jag blivit enligt det uppdrag som Gud gav mig avseende er , att överallt fullborda Guds ord .
51001026	Denna hemlighet var dold genom tidsåldrar och släktled men har nu uppenbarats för hans heliga .
51001027	För dem ville Gud kungöra hur rik på härlighet denna hemlighet är bland hednafolken : Kristus i er , härlighetens hopp .
51001028	Honom förkunnar vi genom att vägleda och undervisa varje människa med all vishet , för att ställa fram alla som fullmogna i Kristus .
51001029	Det är för detta jag arbetar och kämpar med hans kraft som mäktigt verkar i mig .
51002001	För jag vill att ni ska veta hur jag kämpar för er och för dem som bor i Laodikeia och för alla som inte har träffat mig personligen .
51002002	Min avsikt är att deras hjärtan ska styrkas och att de förenas i kärlek och når fram till hela den rikedom som består av full insikt i kunskapen om Guds hemlighet - Kristus .
51002003	I honom är vishetens och kunskapens alla skatter gömda .
51002004	Detta säger jag för att ingen ska lura er genom vältalig retorik .
51002005	För även om jag är fysiskt frånvarande , så är jag hos er i Anden och gläds när jag ser er ordning , och orubbligheten i er tro på Kristus .
51002006	Såsom ni tog emot Kristus Jesus som Herren , så lev i honom .
51002007	Var rotade och uppbyggda i honom , var befästade i tron så som ni lärt er , och överflöda i tacksägelse .
51002008	Var uppmärksamma så att ingen fångar er med tom och försåtlig filosofi som bygger på mänskliga traditioner och kosmiska makter och inte på Kristus .
51002009	För i Kristus bor gudomens hela fullhet i kroppslig gestalt .
51002010	Och i honom som är huvudet över alla härskare och makter är ni fyllda .
51002011	I honom blev ni också omskurna med en omskärelse utförd utan händer när ni avlägsnade er fallna kropp genom Kristi omskärelse .
51002012	Ni begravdes med Kristus i dopet . Och i dopet uppväcktes ni med honom genom tron på kraften hos Gud som uppväckte honom från de döda .
51002013	Och ni som var döda i era överträdelser och i er oomskurna fallna natur , er har Gud gjort levande med honom då han förlät oss alla överträdelser
51002014	och utplånade det skuldebrev som låg över oss . Det avlägsnade han genom att spika fast det på korset .
51002015	Gud har avväpnat härskarna och makterna , och vanärade dem offentligt när han triumferade över dem i Kristus .
51002016	Låt därför ingen döma er vad gäller mat och dryck eller vad beträffar högtid , nymånad eller sabbat .
51002017	Sådant är en skugga av det som skulle komma , men verkligheten är Kristus .
51002018	Låt er inte berövas priset av någon som gillar ' ödmjukhet ' och änglars tillbedjan , visioner som han helt går upp i . Hans fallna naturs sinne har gjort honom högfärdig ,
51002019	och han håller sig inte till Kristus , huvudet , från vilken hela kroppen - stödd och sammanhållen av leder och senor - växer med Guds växtkraft .
51002020	Om ni med Kristus har dött bort från de kosmiska makterna , varför beter ni er då som om ni levde i världen och underkastar er olika påbud ?
51002021	" Ta inte . ” ” Smaka inte . ” ” Rör inte . "
51002022	Allt sådant är till för att användas och förbrukas enligt människors regler och bud .
51002023	Sådana påbud har ett sken av vishet , med sin självpålagda fromhet , sin ' ödmjukhet ' och sin asketism , men de har inget värde förutom att tillfredsställa den fallna naturen .
51003001	Har ni alltså uppstått med Kristus , så sök det som finns där ovan , där Kristus är och sitter på Guds högra sida .
51003002	Ha ert sinne vänt mot det som är där ovan , inte mot det som är på jorden .
51003003	För ni har dött och ert liv är dolt med Kristus i Gud .
51003004	När Kristus uppenbaras , han som är ert liv , då ska också ni uppenbaras med honom i härlighet .
51003005	Döda därför det jordiska i er : otukt , orenhet , lusta , ont begär , och girigheten som är avgudadyrkan .
51003006	På grund av sådant kommer Guds vrede [ över olydnadens människor ] .
51003007	I dessa synder vandrade även ni en gång när ni levde i dem .
51003008	Men nu måste också ni lägga bort allt detta : vrede , häftighet , ondska , förtal , oanständigt språkbruk .
51003009	Ljug inte för varandra , ni har ju klätt av er den gamla människan med dess gärningar
51003010	och iklätt er den nya människan som förnyas i kunskap efter sin Skapares avbild .
51003011	Här finns inte hedning eller jude , omskuren eller oomskuren , barbar eller skyt , slav eller fri , utan Kristus är allt och i alla .
51003012	Därför , som Guds utvalda , heliga och älskade , ska ni klä er i innerlig medkänsla , godhet , ödmjukhet , mildhet och tålamod .
51003013	Var toleranta mot varandra , och förlåt varandra om någon har en anklagelse mot en annan . Liksom Herren har förlåtit er ska ni förlåta varandra .
51003014	Men över allt detta ska ni ha på er kärleken , som är fullkomlighetens band .
51003015	Låt Kristi frid regera i era hjärtan , den som ni kallades till i en enda kropp . Var tacksamma .
51003016	Låt Kristi ord bo inom er i överflöd . Undervisa och vägled varandra i all vishet med psalmer , hymner och andliga sånger , och sjung med tacksamhet i era hjärtan till Gud .
51003017	Och låt allt vad ni gör i ord eller handling ske i Herren Jesu namn , och tacka Gud Fadern genom honom .
51003018	Ni hustrur , underordna er era män , så som det ska vara i Herren .
51003019	Ni män , älska era hustrur och hys inte agg mot dem .
51003020	Ni barn , lyd era föräldrar i allt , för det tycker Herren om .
51003021	Ni fäder , förarga inte era barn , så att de bli modlösa .
51003022	Ni slavar , lyd era jordiska herrar i allt , inte som inställsamma ögontjänare , utan av uppriktigt hjärta i fruktan för Herren .
51003023	Vad ni än gör , gör det innerligt , som om ni tjänade Herren och inte människor .
51003024	Ni vet att det är av Herren som ni ska få arvet som belöning . Tjäna Herren Kristus .
51003025	För den som gör orätt ska vedergällas för vad han gjort , utan anseende till person . 4:1 Ni herrar , behandla era slavar rättvist och korrekt , då ni vet att även ni har en Herre i himlen .
51004002	Var uthålliga i bönen , vaka i den under tacksägelse .
51004003	Be även för oss att Gud öppnar en dörr för ordet , så att vi kan tala Kristus-hemligheten för vars skull jag är fånge ,
51004004	och att jag gör den känd och talar så som det åligger mig .
51004005	Uppträd klokt bland dem som står utanför , utnyttja tiden väl .
51004006	Ert tal ska alltid vara vänligt och välsmakande . Ni måste förstå hur ni ska svara varje person .
51004007	Tychikos ska berätta om allt som hänt mig . Han är en kär broder och en trogen tjänare och medarbetare i Herren .
51004008	Jag sänder honom till er just för att ni ska få veta mer om oss och för att han ska uppmuntra era hjärtan .
51004009	Han kommer med vår trofaste och käre broder Onesimos , som är en av er . De ska berätta för er om allting här .
51004010	Min medfånge Aristarchos hälsar till er , och likaså Markus , Barnabas kusin . Ni har fått anvisningar angående honom : om han kommer till er , välkomna honom .
51004011	Och Jesus , som kallas Justus , hälsar . Av judarna är dessa de enda medarbetare för Guds rike som har gett mig uppmuntran .
51004012	Epafras , som är en av er , hälsar . Han är en Kristi Jesu tjänare som alltid kämpar för er i sina böner , för att ni ska stå fullmogna och vara fyllda med allt som rör Guds vilja .
51004013	Jag kan intyga att han lider mycket för er skull och för dem i Laodikeia och Hierapolis .
51004014	Den käre läkaren Lukas hälsar till er , liksom Demas .
51004015	Hälsa till bröderna i Laodikeia , och till Nymfa och församlingen i hennes hus .
51004016	När mitt brev har blivit läst hos er , se då till att det blir läst även i församlingen i Laodikeia och att ni får läsa brevet som de har fått .
51004017	Och meddela Archippos att han ska se till att fullgöra den tjänst han har fått i Herren .
51004018	Här skriver jag , Paulus , min hälsning med egen hand . Glöm inte mina bojor . Nåden är med er .
52001001	Från Paulus , Silvanus och Timotheos . Till församlingen i Thessalonike som är i Gud Fadern och Herren Jesus Kristus . Nåd och fred till er .
52001002	Vi tackar alltid Gud för er alla när vi nämner er i våra böner .
52001003	Inför vår Gud och Fader tänker vi oavbrutet på vad ni uträttar i tron , ert arbete i kärleken och er uthållighet i hoppet till vår Herre Jesus Kristus .
52001004	Bröder , Guds älskade , vi vet att ni är utvalda av Gud .
52001005	För vårt evangelium kom till er inte bara i ord , utan i kraft och i den helige Ande och i full visshet . Ni vet hur vi uppträdde ibland er för er skull .
52001006	Och ni blev våra efterföljare och Herrens då ni under svåra lidanden tog emot ordet med den glädje som den helige Ande ger .
52001007	Så har ni blivit ett föredöme för alla troende i Makedonien och Achaia .
52001008	För ni har fått Herrens ord att höras inte bara i Makedonien och Achaia , utan överallt har er tro på Gud spridits , så att vi inte behöver säga något .
52001009	Folk berättar nämligen själva om hur vi välkomnades av er , och hur ni omvände er från avgudarna till Gud för att tjäna den levande och sanne Guden
52001010	och vänta på hans Son från himlen , honom som Gud uppväckte från de döda - Jesus , som räddar oss från den kommande vreden .
52002001	För ni vet själva , bröder , att vårt besök hos er var inte förgäves .
52002002	Som ni vet hade vi tidigare plågats och skymfats i Filippi , men vår Gud gav oss frimodighet att tala Guds evangelium till er trots hårt motstånd .
52002003	För vår uppmaning utgår inte från villfarelse eller orena motiv eller falskhet .
52002004	Utan vi talar därför att Gud har godtagit att vi ska anförtros evangeliet , inte för att behaga människor utan Gud , som prövar våra hjärtan .
52002005	För som ni vet har vi aldrig uppträtt med smickrande tal eller under förtäckt girighet . Gud är vårt vittne .
52002006	Vi har inte sökt ära av människor , vare sig av er eller av andra ,
52002007	även om vi kunde ha gjort anspråk som Kristi apostlar , i stället uppträdde vi som små barn ibland er . Likt en vårdande mor som ömt sköter om sina barn ,
52002008	så mycket tyckte vi om er och ville ge er inte bara Guds evangelium utan också våra liv . Så kära hade ni blivit för oss .
52002009	Bröder , ni minns ju vår möda och vårt slit . Vi arbetade natt och dag för att inte bli en belastning för er när vi förkunnade Guds evangelium för er .
52002010	Ni och Gud kan vittna om hur heligt och rättfärdigt och oklanderligt vi uppträdde ibland er som tror .
52002011	Ni vet hur vi , som en far mot sina barn , förmanade och uppmuntrade var och en av er ,
52002012	och vädjade till er att leva ett liv värdigt den Gud som kallar er till sitt rike och sin härlighet .
52002013	Därför tackar vi oavbrutet Gud för att ni tog emot Guds ord som ni hörde från oss . Ni mottog det inte som människors ord utan som vad det verkligen är - Guds ord , ett ord som också är aktivt i er som tror .
52002014	För ni , bröder , har blivit efterföljare till Guds församlingar i Judeen , de som är i Kristus Jesus . För ni har lidit detsamma av era landsmän som de har lidit av judarna -
52002015	judarna som dödade både Herren Jesus och profeterna och som nu har fördrivit oss . De behagar inte Gud och är fiender till mänskligheten ,
52002016	eftersom de hindrar oss att tala till hednafolken så att de kan bli frälsta . Så fyller de ständigt sina synders mått . Vredesdomen kom över dem till slut .
52002017	Bröder , då vi nu en kort tid har blivit som föräldralösa efter att ha skilts från er - till kroppen men inte till hjärtat - hur starkt har vi inte längtat efter att få se er igen .
52002018	Vi har verkligen velat komma till er - jag , Paulus , flera gånger - men Satan har hindrat oss .
52002019	För vem är vårt hopp , vår glädje , vår ärekrans inför vår Herre Jesus när han kommer ? Är det inte ni ?
52002020	Jo , ni är vår ära och vår glädje .
52003001	Då vi alltså inte kunde stå ut längre beslöt vi att ensamma stanna kvar i Athen
52003002	och sända Timotheos , vår broder och Guds medarbetare i Kristi evangelium . Detta för att styrka och uppmuntra er i tron
52003003	så att ingen skulle vackla under dessa lidanden . För ni vet själva att vi är bestämda för sådana .
52003004	Redan när vi var hos er sa vi på förhand till er att vi skulle få lida , och så blev det också som ni vet .
52003005	Av den anledningen , när jag inte kunde stå ut längre , sände jag bud för att få besked om er tro . Kunde det möjligen vara så att frestaren hade frestat er och vårt arbete varit förgäves ?
52003006	Men nu har Timotheos återkommit från er och berättat för oss goda nyheter om er tro och kärlek . Och han sa att ni alltid tänker på oss och längtar efter att få träffa oss , liksom vi längtar efter er .
52003007	Bröder , därför har ni genom er tro blivit oss till tröst mitt i alla våra svårigheter och lidanden .
52003008	För nu lever vi , om ni står stadigt i Herren .
52003009	Hur ska vi tillräckligt kunna tacka Gud för all den glädje vi har inför vår Gud på grund av er ?
52003010	Natt och dag ber vi enträget om att få återse er och fullborda det som brister i er tro .
52003011	Vår Gud och Fader själv och vår Herre Jesus ska bereda vår väg till er .
52003012	Och Herren ska låta er växa och överflöda i kärleken till varandra och till alla , som vår kärlek till er .
52003013	Då ska era hjärtan bli styrkta , fulländade och heliga inför vår Gud och Fader när vår Herre Jesus kommer med alla sina heliga . Amen .
52004001	För övrigt , bröder , ni har fått lära av oss hur ni ska leva för att behaga Gud , och det är så ni lever . Nu ber och uppmanar vi er i Herren Jesus att ni överflödar i detta .
52004002	För ni vet vilka föreskrifter vi gav er genom Herren Jesus .
52004003	Detta är Guds vilja : att ni helgas , att ni tar avstånd från otukt ,
52004004	och att ni alla lär er att kontrollera er egen kropp i helighet och ära ,
52004005	inte i liderliga begär som hos hednafolken som inte känner Gud .
52004006	Ingen får kränka eller utnyttja sin broder i denna sak , för Herren är en hämnare över allt sådant , vilket vi även tidigare sagt er och varnat för .
52004007	Gud har nämligen inte kallat oss till orenhet , utan till att leva i helgelse .
52004008	Den som därför förkastar detta förkastar inte en människa utan Gud , som ger er sin helige Ande .
52004009	Vad gäller den ömsesidiga kärleken har ni inte behov av att någon skriver till er , för ni är själva lärda av Gud att älska varandra .
52004010	För kärlek visar ni också alla bröderna i hela Makedonien . Men vi uppmanar er , bröder , överflöda i kärleken .
52004011	Och var angelägna om att leva lugnt och stilla , sköta ert och arbeta med era egna händer så som vi har påbjudit er .
52004012	Lev så och ni vinner aktning hos dem utanför , och lider inte brist på något .
52004013	Bröder , vi vill att ni ska veta vad som gäller angående dem som är insomnade , så att ni inte sörjer likt de andra som saknar hopp .
52004014	För då vi tror att Jesus har dött och uppstått , så tror vi också att Gud genom Jesus ska föra fram de insomnade med honom .
52004015	Vi säger er följande enligt ett budskap från Herren : vi som lever och är kvar till dess Herren kommer har alls inget företräde framför de insomnade .
52004016	För Herren själv ska stiga ner från himlen vid ett kommandorop , vid en ärkeängels röst och vid ljudet av Guds trumpet . Och de döda i Kristus ska uppstå först .
52004017	Sedan ska vi som lever och är kvar ryckas upp bland moln tillsammans med dem för att möta Herren i rymden . Och så ska vi alltid vara med Herren .
52004018	Trösta nu varandra med dessa ord .
52005001	Bröder , vad gäller tider och stunder så behövs det inte skrivas till er .
52005002	För ni vet själva mycket väl att Herrens dag kommer som en tjuv om natten .
52005003	När de talar om fred och trygghet , då drabbas de av fördärv lika plötsligt som smärtan för en födande kvinna . Och de kommer inte undan .
52005004	Men ni , bröder , är inte i mörker , så att den dagen kan överraska er som en tjuv .
52005005	För ni är alla ljusets söner och dagens söner . Vi tillhör inte natten eller mörkret .
52005006	Därför ska vi inte sova som de andra utan vara vakna och sansade .
52005007	För de som sover , sover om natten , och de som berusar sig , är berusade om natten .
52005008	Men vi som tillhör dagen ska vara sansade , iförda tron och kärleken som pansar , och hoppet om frälsning som hjälm .
52005009	För Gud har inte bestämt att vi ska drabbas av hans vrede utan erhålla frälsning genom vår Herre Jesus Kristus .
52005010	Han dog för oss , för att vi ska leva tillsammans med honom , vare sig vi är vakna eller insomnade .
52005011	Trösta därför varandra och uppbygg varandra , så som ni även gör .
52005012	Bröder , vi ber er att uppskatta dem som arbetar ibland er och som är era ledare i Herren och vägleder er .
52005013	Högakta dem i kärlek för det arbete de utför . Lev i harmoni med varandra .
52005014	Bröder , vi uppmanar er : förmana de oansvariga , trösta de modlösa , ta hand om de svaga , ha tålamod med alla .
52005015	Ingen ska bemöta ont med ont , utan eftersträva alltid att göra det goda mot varandra och mot alla .
52005016	Var alltid glada ,
52005017	be oavbrutet ,
52005018	tacka Gud i allt som sker , för det är Guds vilja med er i Kristus Jesus .
52005019	Släck inte Anden .
52005020	Förakta inte profetior ,
52005021	men pröva allt , behåll det som är bra ,
52005022	ta avstånd från allt som är dåligt .
52005023	Fredens Gud själv ska helga er fullständigt . Och må er ande och själ och kropp bevaras fulländad och fläckfri när vår Herre Jesus Kristus kommer .
52005024	Han som kallar er är trofast , han ska också utföra det .
52005025	Bröder , be även för oss .
52005026	Hälsa alla bröderna med en helig kyss .
52005027	Jag vill att ni lovar inför Herren att låta brevet bli uppläst för alla bröderna .
52005028	Nåden från vår Herre Jesus Kristus är med er .
53001001	Från Paulus , Silvanus och Timotheos . Till församlingen i Thessalonike som är i Gud vår Fader och Herren Jesus Kristus .
53001002	Nåd till er och fred från Gud vår Fader och Herren Jesus Kristus .
53001003	Bröder , vi måste alltid tacka Gud för er . Det är rätt att göra så eftersom er tro växer i överflöd och er kärlek till varandra förökas alltmer hos er alla .
53001004	Därför är vi stolta över er i Guds församlingar , över er uthållighet och tro under alla de förföljelser och lidanden som ni får utstå .
53001005	De utgör ett bevis på Guds rättvisa dom , att ni ska betraktas värdiga Guds rike som ni lider för .
53001006	Det är ju rättfärdigt för Gud att med plåga vedergälla dem som plågat er ,
53001007	och ge åt er som plågas lindring tillsammans med oss . Så ska ske när Herren Jesus uppenbaras från himlen med sina mäktiga änglar
53001008	i flammande eld , och tar hämnd på dem som inte känner Gud och dem som inte lyder evangeliet om vår Herre Jesus .
53001009	De ska straffas med evigt fördärv , bort från Herrens ansikte och hans härlighet och makt .
53001010	Detta sker när han kommer på den dagen för att förhärligas i sina heliga och förundras bland alla som kommit till tro . För vårt vittnesbörd har ni trott .
53001011	Och därför ber vi alltid för er att vår Gud ska anse er värdiga hans kallelse och med kraft fullborda varje god viljeyttring och troshandling ,
53001012	så att vår Herre Jesu namn förhärligas i er och ni i honom , enligt nåden från vår Gud och Herren Jesus Kristus .
53002001	Bröder , när det gäller vår Herre Jesu Kristi ankomst och då vi ska samlas hos honom , så ber vi
53002002	att ni inte så lätt ska tappa fattningen och bli skrämda , varken av någon profetia eller av något som sagts eller skrivits , som påstås komma från oss , om att Herrens dag har kommit .
53002003	Låt ingen förleda er på något sätt . Först måste nämligen avfallet komma och laglöshetens människa uppenbaras , fördärvets man .
53002004	Han är motståndaren som förhäver sig över allt som kallas gud och allt som dyrkas , så att han sätter sig i Guds tempel och utger sig för att vara Gud .
53002005	Minns ni inte att jag sa er detta när jag ännu var hos er ?
53002006	Och ni vet vad det är som nu håller honom tillbaka så att han inte kan uppenbaras förrän hans tid kommer .
53002007	För laglösheten är redan verksam i hemlighet . Nu ska bara han som ännu håller tillbaka undanröjas ,
53002008	och därefter ska den laglöse uppenbaras . Men honom ska Herren Jesus döda med sin andedräkt och avlägsna när han framträder vid sin ankomst .
53002009	Den laglöses ankomst sker genom Satans makt i stor kraft , med lögnens tecken och under
53002010	och med all slags försåtlig orättfärdighet mot dem som går i fördärvet . Detta eftersom de inte tog emot kärleken till sanningen , det som kunde ha frälst dem .
53002011	Av den anledningen sänder Gud en kraftig villfarelse över dem så att de tror på lögnen
53002012	och för att de ska bli fördömda , alla de som inte trodde på sanningen utan tyckte om orättfärdigheten .
53002013	Men vi måste alltid tacka Gud för er , Herrens älskade bröder , eftersom Gud har utvalt er till att vara de första att bli frälsta genom Andens helgelse och tro på sanningen .
53002014	Till detta har Gud kallat er genom vårt evangelium för att ni ska få del av vår Herre Jesu Kristi härlighet .
53002015	Bröder , stå alltså stadigt och håll er till de lärotraditioner ni blev undervisade i , muntligt eller i brev från oss .
53002016	Men vår Herre Jesus Kristus själv och Gud vår Fader , som har älskat oss och i sin nåd skänkt oss evig tröst och gott hopp ,
53002017	han ska trösta era hjärtan , och ge er styrka till allt gott vad avser handling och ord .
53003001	För övrigt , bröder , be för oss att Herrens ord snabbt utbreder sig och blir ärat , liksom hos er .
53003002	Och be att vi förskonas från vettlösa och onda människor , för alla har inte tron .
53003003	Men Herren är trofast , han ska styrka er och skydda er från den onde .
53003004	Vi har i Herren den tilliten till er att ni gör och kommer att göra det vi föreskriver er .
53003005	Herren ska leda era hjärtan in i Guds kärlek och Kristi uthållighet .
53003006	Bröder , vi föreskriver er i vår Herre Jesu Kristi namn att ta avstånd från de bröder som lever oansvarigt och inte följer den lärotradition som de har fått av oss .
53003007	För ni vet själva hur man ska följa vårt exempel . Vi var ju inte lata hos er
53003008	eller åt någons bröd utan att betala för oss , utan vi arbetade hårt natt och dag för att inte bli en belastning för någon av er .
53003009	Det var inte så att vi saknade rätt till det , men vi ville vara ett föredöme för er , ett exempel att följa .
53003010	Och när vi var hos er gav vi er följande föreskrift : " Den som inte vill arbeta ska heller inte äta . "
53003011	Vi hör nämligen att några ibland er lever oansvarigt . De arbetar inte utan lägger sig i andras liv .
53003012	Sådana föreskriver och förmanar vi i Herren Jesus Kristus att de ska arbeta och hålla sig lugna och tjäna sitt eget uppehälle .
53003013	Men ni , bröder , tröttna inte på att göra det som är rätt .
53003014	Om någon inte lyder vårt budskap i detta brev , ge akt på en sådan och ta avstånd från honom , så att han får skämmas .
53003015	Men betrakta honom inte som en fiende , utan förmana honom som en broder .
53003016	Fredens Herre själv ska alltid och på allt sätt ge er sin fred . Herren är med er alla .
53003017	Hälsning från Paulus med min egen hand . Detta är ett kännetecken i alla mina brev , så skriver jag .
53003018	Nåden från vår Herre Jesus Kristus är med er alla .
54001001	Från Paulus , Kristi Jesu apostel , efter befallning av Gud vår Frälsare och Kristus Jesus , vårt hopp .
54001002	Till Timotheos , mitt äkta barn i tron . Nåd , barmhärtighet och fred från Gud Fadern och Kristus Jesus vår Herre .
54001003	Redan när jag begav mig till Makedonien bad jag dig att stanna kvar i Efesos och förmana några där att inte förkunna falska doktriner
54001004	eller befatta sig med myter och ändlösa släktregister . Sådant leder till dispyter och tjänar inte den Guds ordning som finns där tro är .
54001005	Syftet med förmaningen är kärlek från ett rent hjärta , ett gott samvete och en uppriktig tro .
54001006	Detta har några avvikit ifrån och vänt sig till tomt prat .
54001007	De vill vara lärare i lagen men förstår varken vad de säger eller vad de med sådan säkerhet uttalar sig om .
54001008	Men vi vet att lagen är god om man använder den som sig bör
54001009	och förstår att lagen inte är till för den rättfärdige . Den är till för laglösa och upproriska , för gudlösa och syndare , för profana och världsliga , för dem som dödar far eller mor och för mördare ,
54001010	för otuktiga och för män som ligger med män , för slavhandlare , för lögnare och menedare , och allt annat som strider mot den sunda läran .
54001011	Detta enligt evangelium om den salige Gudens härlighet som har anförtrotts mig .
54001012	Jag tackar Kristus Jesus vår Herre som har gett mig kraft , för att han visat mig tillit och tog mig i sin tjänst .
54001013	Jag som förut var en hädare , förföljare och våldsverkare . Men han förbarmade sig över mig eftersom jag i min otro inte visste vad jag gjorde .
54001014	Och vår Herres nåd överflödade , med tro och kärlek i Kristus Jesus .
54001015	Det här är ett trovärdigt budskap som förtjänar fullt erkännande : Kristus Jesus kom till världen för att frälsa syndare , och bland dem är jag den störste .
54001016	Men jag mötte barmhärtighet därför att Kristus Jesus skulle visa allt sitt tålamod mot mig först , som ett exempel för dem som ska komma till tro på honom och få evigt liv .
54001017	Evigheternas kung , den odödlige , osynlige , ende Guden , hans är äran och härligheten i evigheters evighet . Amen .
54001018	Timotheos , mitt barn , detta uppdrag anförtror jag dig , i enlighet med de profetior som en gång talades till dig , för att du med stöd av dem ska delta i det goda kriget ,
54001019	med tro och med gott samvete . Detta har några gjort sig av med och därmed lidit skeppsbrott i tron .
54001020	Bland dem är Hymenaios och Alexandros , som jag har överlämnat åt Satan för att de ska tuktas så att de inte hädar .
54002001	Jag uppmanar då först av allt till bön och anropan , förbön och tacksägelse för alla människor ,
54002002	för kungar och alla i maktposition , så att vi kan leva lugnt och stilla , på allt sätt gudfruktigt och värdigt .
54002003	Detta är rätt och välbehagligt inför Gud vår Frälsare ,
54002004	som vill att alla människor ska bli frälsta och komma till insikt om sanningen .
54002005	För Gud är en , och en är medlare mellan Gud och människor - människan Kristus Jesus ,
54002006	som gav sig själv till lösen för alla . Så löd vittnesbördet när tiden var inne ,
54002007	och för detta vittnesbörd blev jag insatt som förkunnare och apostel - jag talar sanning och ljuger inte - som hednafolkens lärare i tro och sanning .
54002008	Jag vill därför att männen överallt ska lyfta heliga händer i bön , utan ilska och split .
54002009	Jag vill också att kvinnorna ska vara klädda anständigt , diskret och ärbart . Inte pryda sig med håruppsättningar , guld , pärlor eller dyra kläder ,
54002010	utan med goda gärningar , vilket gäller för kvinnor som bekänner sig till gudsfruktan .
54002011	En kvinna ska under tystnad ta emot undervisning och helt underordna sig .
54002012	Jag tillåter inte att en kvinna undervisar eller bestämmer över en man , utan hon ska hålla sig tyst .
54002013	För Adam skapades först . Därefter Eva .
54002014	Och det var inte Adam som blev förledd , utan kvinnan blev förledd och blev en överträdare .
54002015	Men hon ska bli frälst genom sitt moderskap om hon fortsätter att leva ärbart i tro och kärlek och helgelse .
54003001	Det här är ett trovärdigt budskap : om någon gärna vill bli församlingsledare så önskar han sig ett förnämligt arbete .
54003002	En församlingsledare ska vara oklanderlig , trogen sin hustru , sansad , omdömesgill , anständig , gästfri och en god lärare .
54003003	Han får inte missbruka vin , inte vara aggressiv utan vara försonlig , inte vara grälsjuk , inte älska pengar .
54003004	Han ska kunna styra sitt hus och få sina barn att lyda och visa all respekt .
54003005	Men om han inte förstår hur man styr sitt eget hus , hur ska han då kunna ta hand om Guds församling ?
54003006	Han får inte vara nyomvänd , så att han blir högmodig och faller under samma dom som djävulen .
54003007	Han måste också ha gott anseende av dem utanför , så att han inte blir vanärad och går i djävulens snara .
54003008	Församlingstjänarna ska likaså vara värdiga . De får inte vara opålitliga , missbruka vin eller vara penningkära .
54003009	De ska äga trons hemlighet i ett rent samvete .
54003010	Men även de ska först prövas . Om de sedan anses oförvitliga kan de bli församlingstjänare . -
54003011	Deras hustrur ska likaså vara värdiga , inte förtala någon utan vara sansade och pålitliga i allt . -
54003012	En församlingstjänare ska vara trogen sin hustru , och kunna styra sina barn och sitt hus .
54003013	För de som sköter sin tjänst väl vinner en aktad ställning och får stor frimodighet i tron på Kristus Jesus .
54003014	Jag skriver detta till dig i hopp om att snart komma till dig .
54003015	Men om jag dröjer ska du veta hur man ska förhålla sig i Guds hus - den levande Gudens församling , sanningens pelare och grundval .
54003016	Obestridligt stor är gudsfruktans hemlighet : Han uppenbarades i en kropp , var rättfärdig i anden , sedd av änglarna , förkunnad bland folken , trodd i världen , tagen upp i härligheten .
54004001	Men Anden säger uttryckligen att i de sista tiderna kommer några att avfalla från tron och följa vilseledande andar och demoners undervisning .
54004002	Det sker genom hycklande lögnförkunnare vars samveten är bortbrända .
54004003	De förbjuder folk att gifta sig och kräver att man avstår från mat som Gud skapat för att tas emot med tacksägelse av dem som tror och känner sanningen .
54004004	Allt som Gud har skapat är nämligen gott , och inget är förkastligt som tas emot med tacksägelse ,
54004005	eftersom det helgas genom Guds ord och bön .
54004006	När du meddelar bröderna detta tjänar du Kristus Jesus väl , styrkt av trons ord och den goda undervisning som du noga har följt .
54004007	Men gummors vanhelgande myter ska du ta avstånd ifrån . Öva dig i stället i gudsfruktan .
54004008	För kroppslig träning har begränsat värde , men gudsfruktan har obegränsat värde med sitt löfte om liv både för denna tiden och den kommande ,
54004009	det är ett trovärdigt ord som förtjänar fullt erkännande .
54004010	Det är därför vi arbetar och kämpar , för vi har satt vårt hopp till den levande Guden som är alla människors Frälsare , främst för dem som tror .
54004011	Detta ska du inskärpa och undervisa om .
54004012	Låt ingen förakta dig för att du är ung , utan var ett föredöme för de troende i ord och handling , i kärlek , tro och renhet .
54004013	Se till att föreläsa Skriften , förmana och trösta och undervisa till dess jag kommer .
54004014	Ta vara på den andliga gåvan i dig som skänktes dig genom en profetia när de äldste lade händerna på dig .
54004015	Tänk innerligt på detta och lev i detta , så att alla kan se dina framsteg .
54004016	Ge akt på dig själv och din undervisning . Håll fast vid detta , för gör du det ska du frälsa både dig själv och dem som lyssnar på dig .
54005001	Läxa inte upp en äldre man . Tala milt till honom som till en far , till yngre män som till bröder ,
54005002	till äldre kvinnor som till mödrar , till yngre kvinnor som till systrar , i all renhet .
54005003	Hedra änkor som verkligen är det .
54005004	Men om en änka har barn eller barnbarn är det främst de som ska handla gudfruktigt gentemot sin egen familj och kompensera sina föräldrar , för så vill Gud ha det .
54005005	Den som verkligen är änka och ensamstående sätter sitt hopp till Gud och upphör inte att be och anropa natt och dag .
54005006	Men den som lever i vällust är levande död .
54005007	Och det här ska du inskärpa , så att ingen kan klandra dem .
54005008	Men om någon inte tar hand om sina anhöriga och särskilt sin egen familj , då har en sådan förnekat tron och är värre än en otroende .
54005009	En änka kan registreras om hon är minst sextio år , har varit trogen sin man ,
54005010	varit omvittnad för goda gärningar , har uppfostrat barn , visat gästfrihet , tvättat de heligas fötter , hjälpt nödlidande , varit på allt sätt angelägen om att göra gott .
54005011	Men yngre änkor ska du inte uppteckna , för när åtrån drar dem bort från Kristus vill de gifta sig
54005012	och blir då fördömda eftersom de har övergett sin första tro .
54005013	Dessutom lär de sig att vara lata och att ränna omkring i husen . Och inte bara lata , utan också att skvallra och lägga sig i och prata om opassande ting .
54005014	Jag vill därför att unga änkor gifter sig , föder barn , sköter hemmet och inte ger fienden något tillfälle till hån .
54005015	För redan har några avvikit och följt Satan .
54005016	Om en troende kvinna har änkor hos sig ska hon ta sig an dem och inte betunga församlingen , som ska sörja för dem som verkligen är änkor .
54005017	Äldste som sköter sin ledaruppgift väl förtjänar dubbel heder , särskilt dem som arbetar med ordet och undervisningen .
54005018	För Skriften säger : Du ska inte binda ihop munnen på oxen som tröskar , och : Arbetaren är värd sin lön .
54005019	Acceptera inte en anklagelse mot någon av de äldste utan två eller tre vittnen .
54005020	Dem som lever i synd ska du tillrättavisa inför alla , för att också de ska frukta .
54005021	Jag uppmanar dig allvarligt inför Gud och Kristus Jesus och de utvalda änglarna att iaktta detta utan förutfattade meningar och personliga hänsyn .
54005022	Förhasta dig inte med handpåläggning . Och gör dig inte heller delaktig i andras synder , håll dig själv ren .
54005023	Drick inte längre bara vatten , utan ta dig lite vin för din mage och för att du så ofta är sjuk .
54005024	Vissa människors synder är uppenbara och går i förväg fram till dom . Men andras synder kommer fram senare .
54005025	På samma sätt är de goda gärningarna uppenbara , och de som inte är det kan inte förbli dolda .
54006001	Alla som bär slavoket ska anse sina herrar värda all heder , så att Guds namn och läran inte smädas .
54006002	De som har troende herrar ska inte brista i respekt mot dem för att de är bröder , utan tvärtom tjäna dem ännu mer eftersom de som drar nytta av deras goda tjänst är troende och älskade . Om detta ska du undervisa och förmana .
54006003	Om någon lär en falsk doktrin och inte håller sig till vår Herre Jesu Kristi sunda ord och till den lära som hör till gudsfruktan ,
54006004	så är han högmodig och begriper ingenting och har en sjuklig lust efter dispyter och ordstrider . Sådant väcker avund , gräl , förtal , misstankar
54006005	och ständiga motsättningar bland människor som är fördärvade i sinnet och berövade sanningen . De hävdar att gudsfruktan innebär ekonomisk vinning .
54006006	Men gudsfruktan tillsammans med förnöjsamhet innebär en stor vinning ,
54006007	för tomhänta kom vi till världen och tomhänta ska vi lämna den .
54006008	Har vi mat och kläder ska vi nöja oss med det .
54006009	Men de som vill bli rika faller i frestelser och snaror och många dåraktiga och skadliga begär som störtar människor i undergång och förtappelse .
54006010	För kärlek till pengar är en rot till allt ont . Genom sin längtan efter pengar har några avvikit från tron och vållat sig själva mycket smärta .
54006011	Men du gudsman , fly från sådant . Sträva efter rättfärdighet , gudsfruktan , tro , kärlek , uthållighet och ödmjukhet .
54006012	Kämpa trons goda kamp och grip det eviga livet . Till det kallades du och till det har du avlagt den goda bekännelsen inför många vittnen .
54006013	Jag uppmanar dig inför Gud som uppehåller allt med liv , och inför Kristus Jesus som under Pontius Pilatus vittnade med den goda bekännelsen :
54006014	bevara budet rent och oklanderligt till vår Herre Jesu Kristi uppenbarelse .
54006015	Honom ska Gud visa när tiden är inne . Han som är den salige ende Härskaren , kungarnas Kung och herrarnas Herre ,
54006016	han som ensam är odödlig och bor i ett oåtkomligt ljus , han som ingen människa har sett eller kan se - honom tillhör ära och evig makt . Amen .
54006017	Förmana de rika i denna världen att inte vara högmodiga eller sätta sitt hopp till något så osäkert som rikedom , utan till Gud som rikligt skänker oss allt till vår njutning .
54006018	De ska göra gott , vara rika på goda gärningar , vara generösa och givmilda .
54006019	På så sätt samlar de åt sig en skatt som utgör en god grund för den kommande tidsåldern , så att de kan gripa det verkliga livet .
54006020	Bäste Timotheos , bevara det som anförtrotts dig . Ta avstånd från det vanhelgande babblandet och invändningarna från den falska så kallade ' kunskapen . '
54006021	Några har bekänt sig till den och därmed avvikit från tron . Nåden är med er .
55001001	Från Paulus , genom Guds vilja Kristi Jesu apostel , i enlighet med löftet om liv i Kristus Jesus .
55001002	Till Timotheos , mitt kära barn . Nåd , barmhärtighet och fred från Gud Fadern och Kristus Jesus vår Herre .
55001003	Jag tackar min Gud , som jag liksom mina förfäder tjänar med rent samvete , när jag ständigt tänker på dig i mina böner , natt och dag .
55001004	När jag minns dina tårar längtar jag efter att få se dig igen så att jag kan fyllas av glädje .
55001005	Jag har blivit påmind om den uppriktiga tro som finns i dig och som fanns redan i din mormor Lois och din mor Eunike . Jag är övertygad om att den finns även i dig .
55001006	Därför påminner jag dig om att låta den Guds nådegåva flamma upp igen som finns i dig genom min handpåläggning .
55001007	För Gud har inte skänkt oss en feghetens Ande , utan kraftens och kärlekens och omdömets .
55001008	Skäms därför inte för vittnesbördet om vår Herre , eller för mig som är hans fånge , utan lid även du för evangeliet med den kraft som Gud ger .
55001009	Han har frälst oss och kallat oss med en helig kallelse , inte på grund av våra gärningar utan genom sitt beslut och sin nåd . Den skänktes oss i Kristus Jesus från evighet ,
55001010	men har nu manifesterats genom uppenbarelsen av vår Frälsare Kristus Jesus . Han har utplånat döden och fört liv och odödlighet fram i ljuset genom evangeliet .
55001011	Till detta är jag insatt som förkunnare och apostel och lärare .
55001012	Det är också därför jag lider allt detta . Men jag skäms inte , för jag vet vem jag tror på och är övertygad om att han är mäktig att till den dagen bevara det som har anförtrotts mig .
55001013	Som förebild för sund undervisning ska du ha det som du har fått höra av mig , i tro och kärlek som är i Kristus Jesus .
55001014	Bevara genom den helige Ande som bor i oss den skatt som har anförtrotts dig .
55001015	Som du vet har alla i Asien övergett mig , bland dem Fygelos och Hermogenes .
55001016	Herren ska visa barmhärtighet mot Onesiforos husfolk , för han gav mig ofta nytt mod och skämdes inte för mina bojor ,
55001017	utan när han var i Rom sökte han ivrigt efter mig och fann mig .
55001018	Herren ska låta honom finna barmhärtighet från Herren på den dagen . Och du vet hur mycket han bistod mig i Efesos .
55002001	Du mitt barn , hämta därför styrka i nåden som finns i Kristus Jesus .
55002002	Det som du har hört av mig inför många vittnen ska du anförtro pålitliga män som är kunniga att undervisa även andra .
55002003	Lid även du som en god Kristi Jesu soldat .
55002004	Ingen soldat i tjänst är insnärjd i civila sysslor utan vill vara sin befälhavare till lags .
55002005	Och en idrottsman får ingen segerkrans om han inte följer reglerna .
55002006	Den hårt arbetande jordbrukaren ska vara den förste som får sin del av skörden .
55002007	Förstå vad jag säger . Herren ska ge dig insikt i allt .
55002008	Tänk på Jesus Kristus , uppstånden från de döda , av Davids ätt . Det är mitt evangelium ,
55002009	i vars tjänst jag lider och till och med bär bojor som en brottsling . Men Guds ord bär inte bojor .
55002010	Därför uthärdar jag allt för de utvaldas skull , för att även de ska vinna frälsning i Kristus Jesus med evig härlighet .
55002011	Detta är ett budskap som är trovärdigt . För har vi dött med honom ska vi också leva med honom .
55002012	Härdar vi ut ska vi också regera med honom . Förnekar vi honom ska han också förneka oss .
55002013	Är vi trolösa förblir han trogen , för han kan inte förneka sig själv .
55002014	Påminn om detta och varna dem inför Gud att undvika ordstrider . Sådant är meningslöst och förödande för åhörarna .
55002015	Gör allt du kan för att bestå provet inför Gud , likt en arbetare som inte skäms , och som rätt hanterar sanningens ord .
55002016	Men undvik vanhelgande babbel , för sådana pratmakare kommer att gå allt längre i ogudaktighet ,
55002017	och deras ord kommer att sprida sig som kallbrand . Till dem hör Hymenaios och Filetos ,
55002018	som har avvikit från sanningen när de påstår att uppståndelsen redan har inträffat . De förstör tron för några .
55002019	Guds fasta grund består och har detta sigill : Herren känner dem som är hans , och : " Den som uttalar Herrens namn ska avhålla sig från orättfärdighet . "
55002020	I ett stort hus finns det kärl inte bara av guld och silver utan också av trä och lera , några till fint bruk och andra till ofint .
55002021	Den som därför renar sig och undviker sådana blir ett kärl för fint bruk , helgad och användbar för sin Härskare , och förberedd för varje god insats .
55002022	Fly ungdomens lustar ! Sträva efter rättfärdighet , tro , kärlek och harmoni tillsammans med dem som anropar Herren med ett rent hjärta .
55002023	Undvik dumma och okunniga dispyter , du vet att de föder bråk .
55002024	Och en Herrens tjänare får inte bråka utan ska vara vänlig mot alla , vara en god lärare , inte låta sig provoceras ,
55002025	kunna ödmjukt leda dem rätt som opponerar sig . Kanske Gud skänker dem omvändelse , så att de kommer till insikt om sanningen
55002026	och sansar sig och undkommer djävulens snara där de hålls fångna för att göra hans vilja .
55003001	Men du ska veta detta , att i de sista dagarna ska det bli hemska tider .
55003002	Människor kommer att vara själviska , penningkära , skrytsamma , arroganta , hånfulla , olydiga sina föräldrar , otacksamma , profana ,
55003003	kärlekslösa , oförsonliga , fulla av förtal , obehärskade , brutala , hatande allt gott ,
55003004	falska , hänsynslösa , högmodiga . De älskar vällust hellre än Gud .
55003005	De har ett sken av gudsfruktan men förnekar dess kraft . Undvik sådana människor !
55003006	Till dem hör sådana som smyger sig in i hemmen och skaffar sig kontroll över lättledda kvinnor som är tyngda av synder och som drivs av alla möjliga lustar ,
55003007	kvinnor som ständigt undervisas men aldrig kommer till insikt om sanningen .
55003008	Liksom Jannes och Jambres trotsade Mose , så trotsar dessa män sanningen . Det är människor med ett fördärvat sinne vars tro inte består provet .
55003009	Men de ska inte längre ha någon framgång . Deras galenskap ska bli uppenbar för alla , såsom det blev med de två andra .
55003010	Men du har följt mig i lära , liv , beslutsamhet , tro , tålamod , kärlek , uthållighet ,
55003011	och i förföljelser och lidanden som drabbade mig i Antiochia och Ikonion och Lystra . Hur ofta har jag inte uthärdat förföljelser , och Herren har räddat mig ur dem alla .
55003012	Ja , alla som vill leva gudfruktigt i Kristus Jesus kommer att förföljas .
55003013	Men onda och falska människor ska gå allt längre i ondska . De vilseför och blir själva vilseförda .
55003014	Men stå du kvar vid det som du har lärt dig och blivit överbevisad om . Du vet vilka som lärde dig .
55003015	Och du har från tidig barndom lärt känna de heliga Skrifterna som kan ge dig visdom till frälsning genom tro i Kristus Jesus .
55003016	Hela Skriften är utandad av Gud och kan med fördel användas vid undervisning , tillrättavisning , vägledning och fostran i rättfärdighet .
55003017	Detta för att en gudsman ska stå utan brist , utrustad för varje god gärning .
55004001	Jag uppmanar dig allvarligt inför Gud och Kristus Jesus , som ska döma levande och döda , och inför hans uppenbarelse och hans rike :
55004002	förkunna ordet , träd fram i tid och otid , tillrättavisa , bestraffa , trösta - med stort tålamod och med undervisning .
55004003	För det kommer en tid då människor inte längre ska tolerera den sunda läran . Efter sina begär ska de skaffa sig en mängd lärare som tillfredsställer deras öron .
55004004	De vägrar lyssna till sanningen och vänder sig till myter .
55004005	Men var du sansad i allt , bär ditt lidande , utför en evangelists gärning och fullfölj din tjänst .
55004006	För själv utgjuts jag redan som ett dryckesoffer , och tiden för mitt uppbrott har kommit .
55004007	Jag har kämpat den goda kampen , jag har fullbordat loppet , jag har bevarat tron .
55004008	Nu ligger i förvar åt mig rättfärdighetens segerkrans som Herren , den rättfärdige domaren , ska belöna mig med på den dagen , och inte bara mig utan alla dem som har älskat hans uppenbarelse .
55004009	Kom till mig så fort du kan .
55004010	För Demas har övergett mig av kärlek till denna världen och rest till Thessalonike . Crescens har rest till Galatien och Titus till Dalmatien .
55004011	Bara Lukas är kvar hos mig . Ta med dig Markus hit , han är till hjälp i min tjänst .
55004012	Tychikos har jag sänt till Efesos .
55004013	När du kommer , ta då med dig manteln som jag lämnade kvar i Troas hos Karpos , och så böckerna , framför allt pergamentrullarna .
55004014	Kopparsmeden Alexandros har gjort mig mycket ont . Herren ska vedergälla honom efter hans gärningar .
55004015	Akta dig för honom även du , för han har farit hårt fram mot vårt budskap .
55004016	Vid min första rättegång var det ingen som gav mig stöd . Alla övergav mig . Jag hoppas det inte ska tillräknas dem .
55004017	Men Herren hjälpte mig och gav mig kraft så att förkunnelsen skulle fullföljas genom mig och alla folk få höra den . Och jag blev räddad ur lejonets gap .
55004018	Herren ska rädda mig från alla onda angrepp och frälsa mig till sitt himmelska rike . Honom tillhör äran i evigheters evighet . Amen .
55004019	Hälsa Prisca och Aquila , och Onesiforos husfolk .
55004020	Erastos blev kvar i Korinth , och Trofimos som var sjuk lämnade jag i Miletos .
55004021	Skynda dig att komma hit före vintern . Euboulos hälsar till dig , liksom Pudens , Linos , Claudia och alla bröderna .
55004022	Herren är med din ande . Nåden är med er .
56001001	Från Paulus , Guds tjänare och Jesu Kristi apostel , i enlighet med Guds utvaldas tro , och med kunskap om den sanning som hör till gudsfruktan ,
56001002	i hopp om evigt liv vilket Gud som aldrig ljuger har utlovat från evighet .
56001003	När tiden var inne uppenbarade han sitt ord genom den förkunnelse som har anförtrotts mig på befallning av Gud vår Frälsare .
56001004	Till Titus , mitt äkta barn i den gemensamma tron . Nåd och fred från Gud Fadern och Kristus Jesus vår Frälsare .
56001005	Orsaken till att jag lämnade kvar dig på Kreta var att du skulle ordna det som återstod och i varje stad insätta äldste efter mina anvisningar .
56001006	En sådan ska vara oförvitlig , trogen sin hustru , och ha troende barn som inte kan beskyllas för att leva vilt eller trotsigt .
56001007	Församlingsledaren ska nämligen som en Guds förvaltare vara oförvitlig . Han får inte vara arrogant , inte ha hett temperament , inte missbruka vin , inte vara aggressiv , inte girig ,
56001008	utan ska vara gästfri , godhjärtad , omdömesgill , rättfärdig , helig och ha självdisciplin .
56001009	Han ska hålla sig till lärans tillförlitliga ord , så att han kan trösta och förmana med en sund undervisning och överbevisa dem som säger emot .
56001010	För det finns också många trotsiga pladdrare och förvillare , särskilt bland ' de omskurna ' .
56001011	Dem måste man tysta munnen på , för de vänder upp och ner på hela familjer med sina förkastliga läror , allt för skamlig girighets skull .
56001012	En av deras egna , en profet , har sagt : " Kreterna ljuger oavbrutet och är vilddjur , glupska och lata . "
56001013	Det omdömet är sant och därför ska du skarpt tillrättavisa dem så att de blir sunda i tron
56001014	och inte befattar sig med judiska myter och med påbud från människor som avviker från sanningen .
56001015	För de rena är allting rent , men för de nedsmutsade och otroende är ingenting rent , de är nedsmutsade till både sinne och samvete .
56001016	De försäkrar att de känner Gud , men med sina handlingar förnekar de honom . De är avskyvärda och olydiga och förmår inte göra något gott .
56002001	Du däremot ska tala i enlighet med den sunda läran .
56002002	Äldre män ska uppträda sansat , värdigt , omdömesgillt och vara sunda i tron , kärleken och uthålligheten .
56002003	Likaså ska äldre kvinnor uppträda helgat . De ska inte sprida förtal eller missbruka vin . De ska undervisa om det goda :
56002004	uppmana de unga kvinnorna att älska man och barn ,
56002005	att vara omdömesgilla , rena , hemarbetande , goda och att underordna sig sina män . Detta för att Guds ord inte ska smädas .
56002006	Uppmana likaså de yngre männen att vara omdömesgilla .
56002007	Var alltid själv ett föredöme i goda gärningar . Undervisa med integritet och värdighet .
56002008	Låt dina ord vara sunda och oangripliga , så att varje motståndare måste skämmas då de inte förmår säga något dåligt om oss .
56002009	Slavar ska underordna sig sina herrar i allt . De ska göra vad som begärs av dem . De ska inte säga emot .
56002010	De ska inte förskingra något utan alltid visa sig goda och trogna , så att de i varje avseende är en prydnad för Guds vår Frälsares lära .
56002011	För Guds nåd har uppenbarats med frälsning till alla människor .
56002012	Den fostrar oss till att avstå från ogudaktighet och världsliga begär och till att leva omdömesgillt och rättfärdigt och gudfruktigt i denna tidsålder .
56002013	Detta medan vi väntar på det välsignade hoppet , på härlighetens uppenbarelse av vår store Gud och Frälsare - Jesus Kristus .
56002014	Han gav sig själv för oss , för att friköpa oss från all laglöshet och rena åt sig ett egendomsfolk som ivrar för det goda .
56002015	Så ska du tala och trösta och tillrättavisa med all auktoritet . Låt ingen förakta dig .
56003001	Påminn dem om att de ska underordna sig myndigheter och makthavare . Att de ska vara lydiga , och redo för varje god handling .
56003002	Att de inte ska tala illa om någon och inte vara grälsjuka . Att de ska vara försonliga och visa mildhet mot alla människor .
56003003	För vi var själva en gång oförståndiga , olydiga , vilseledda , slavar under olika slags lustar och njutningar . Vi levde i ondska och avund , vi var avskyvärda och vi hatade varandra .
56003004	Men då uppenbarades Guds vår Frälsares godhet och kärlek till mänskligheten :
56003005	han frälste oss - inte till följd av rättfärdiga gärningar som vi hade gjort utan i enlighet med sin barmhärtighet - genom ett bad till pånyttfödelse och förnyelse i den helige Ande ,
56003006	som han rikligt utgöt över oss genom Jesus Kristus vår Frälsare .
56003007	Så skedde för att vi skulle stå rättfärdiga genom hans nåd och bli arvingar till det eviga livet , som är vårt hopp .
56003008	Det är ett trovärdigt budskap . Och jag vill att du inskärper detta så att de som har kommit till tro på Gud bemödar sig om att göra gott . Sådant är bra och nyttigt för alla människor .
56003009	Men undvik oförståndiga dispyter , släktregister , gräl , samt bråk om lagen , för sådant är värdelöst och leder ingenstans .
56003010	En som orsakar splittring ska du avvisa efter en eller två varningar ,
56003011	då du vet att en sådan är inkrökt i sig själv och begår synd . Han har fördömt sig själv .
56003012	När jag har sänt Artemas eller Tychikos till dig , så kom till mig i Nikopolis så snart du kan , för där har jag bestämt att stanna över vintern .
56003013	Zenas , den laglärde , och Apollos ska du på bästa sätt utrusta så att de inte saknar något .
56003014	Även vårt folk ska lära sig att bemöda sig om att göra gott där nöden är stor , så att de inte blir utan frukt .
56003015	Alla här hos mig hälsar till dig . Hälsa dem som älskar oss i tron . Nåden är med er alla .
57001001	Från Paulus , Kristi Jesu fånge , och brodern Timotheos . Till vår käre medarbetare Filemon ,
57001002	till vår syster Apfia , till vår medkämpe Archippos och till församlingen i ditt hus .
57001003	Nåd till er och fred från Gud vår Fader och Herren Jesus Kristus .
57001004	Jag tackar alltid min Gud när jag nämner dig i mina böner ,
57001005	eftersom jag hör om din kärlek till alla heliga och om din tro på Herren Jesus .
57001006	Jag ber att din delaktighet i tron ska bli verkningsfull genom kunskap om allt det goda vi äger i Kristus .
57001007	Din kärlek har varit till stor glädje och tröst för mig , eftersom de heligas hjärtan har blivit styrkta tack vare dig , min broder .
57001008	Även om jag därför i Kristus med stor frimodighet kunde ålägga dig att göra det som borde göras ,
57001009	så vädjar jag hellre för kärlekens skull , - jag Paulus , en åldrad man och nu även en Kristi Jesu fånge -
57001010	jag vädjar till dig för mitt barn som jag födde i min fångenskap , för Onesimos .
57001011	Han var förut värdelös för dig men är nu till värde för oss båda .
57001012	Jag sänder honom tillbaka till dig , och därmed mitt eget hjärta .
57001013	Jag hade gärna velat behålla honom hos mig , så att han i ditt ställe kunde vara mig till hjälp i min fångenskap för evangeliets skull .
57001014	Men utan ditt samtycke ville jag ingenting göra , för att det goda du gör inte ska ske av tvång utan av fri vilja .
57001015	För kanske blev han tagen ifrån dig en tid för att du skulle få honom tillbaka för alltid ,
57001016	inte längre som en slav utan som något mer - en kär broder . Det är han i hög grad för mig , och förstås ännu mer för dig , både som vanlig människa och som broder i Herren .
57001017	Om du betraktar mig som din medbroder , välkomna då honom som vore det jag .
57001018	Har han handlat orätt mot dig eller är han skyldig dig något , för upp det på min räkning ,
57001019	jag Paulus skriver med egen hand : jag ska betala . - För att nu inte säga att du är skyldig mig dig själv . -
57001020	Ja , broder , låt mig få nytta av dig i Herren . Styrk mitt hjärta i Kristus .
57001021	Jag skriver till dig övertygad om din lydnad , och jag vet att du ska göra mer än jag ber om .
57001022	En sak till : förbered ett gästrum åt mig , för jag hoppas att jag ska ges åt er som svar på era böner .
57001023	Epafras , min medfånge i Kristus Jesus , hälsar till dig ,
57001024	likaså Markus , Aristarchos , Demas och Lukas , mina medarbetare .
57001025	Nåden från Herren Jesus Kristus är med er ande .
58001001	Gud har i äldre tider ofta och på många sätt talat till fäderna genom profeterna .
58001002	Men i de sista dagarna har han talat till oss genom en Son som han insatt till att ärva allting och genom vilken han också har skapat universum .
58001003	Han är utstrålningen av Guds härlighet och en exakt avbild av hans väsen , och han uppehåller allting genom sitt mäktiga ord . Efter att han utfört en rening från synderna sitter han på Majestätets högra sida i höjden .
58001004	Han är så mycket större än änglarna som det namn han ärvt överträffar deras .
58001005	För har Gud någonsin sagt till en ängel : Du är min Son , jag har i dag fött dig ? Eller : Jag ska vara hans Fader , och han ska vara min Son ?
58001006	Och igen , när han låter den Förstfödde träda in i världen säger han : Alla Guds änglar ska tillbe honom .
58001007	Om änglarna säger han : Han gör sina änglar till vindar och sina tjänare till eldslågor .
58001008	Men om Sonen : Gud , din tron står i evigheters evighet , och rättvisans spira är ditt rikes spira .
58001009	Du älskade rättfärdighet och hatade laglöshet . Därför har Gud , din Gud , smort dig med glädjens olja mer än dina medbröder .
58001010	Och : Herre , i begynnelsen grundlade du jorden , och himlarna är dina händers verk .
58001011	De ska gå under , men du förblir . De ska alla nötas ut som en dräkt .
58001012	Som en klädnad ska du rulla ihop dem , som en mantel ska de bytas ut . Men du är densamme , och dina år har inget slut .
58001013	Har han någonsin sagt till en ängel : Sätt dig på min högra sida , tills jag har lagt dina fiender som en fotpall under dina fötter ?
58001014	Är inte alla änglar tjänsteandar , utsända att tjäna dem som ska ärva frälsningen ?
58002001	Därför måste vi desto mer uppmärksamma det vi har hört , så att vi inte driver bort ifrån det .
58002002	För om det budskap som talades genom änglar var orubbligt och varje överträdelse och olydnad fick sitt rättvisa straff ,
58002003	hur ska vi då undkomma om vi föraktar en så stor frälsning ? Det var Herren som först talade om den och sedan bekräftades den för oss av dem som hade hört honom .
58002004	Gud gav sitt vittnesbörd genom tecken och under och olika slags kraftgärningar och genom att dela ut den helige Andes gåvor efter sin vilja .
58002005	Det var nu inte änglar han satte över den kommande världen som vi talar om ,
58002006	utan som någon har vittnat på ett ställe : Vad är en människa eftersom du tänker på henne , eller en människoson eftersom du tar dig an honom ?
58002007	Du gjorde honom ringare än änglarna en kort tid , du krönte honom med härlighet och ära .
58002008	Allt lade du under hans fötter . Då Gud lade allt under honom undantogs inget från att vara honom underlagt . Men ännu ser vi inte att allt har lagts under honom .
58002009	Men vi ser Jesus , som gjordes ringare än änglarna en kort tid , vara krönt med härlighet och ära därför att han led döden . Han skulle alltså genom Guds nåd smaka döden i varje människas ställe .
58002010	För när Gud , för vilken och genom vilken allting existerar , ville föra många söner till härlighet , måste han fullkomna deras frälsnings upphovsman genom lidande .
58002011	För både han som helgar och de som helgas har alla samma ursprung . Därför blygs han inte för att kalla dem bröder
58002012	då han säger : Jag ska tillkännage ditt namn för mina bröder , jag ska lovsjunga dig i församlingens mitt .
58002013	Likaså : Jag ska förtrösta på honom , och vidare : Se , här är jag och barnen som Gud har skänkt mig .
58002014	Då nu barnen är av kött och blod fick även han på liknande sätt del av detta , för att han genom döden skulle göra den maktlös som hade makt över döden , det är djävulen ,
58002015	och befria alla dem som av fruktan för döden levt som slavar hela sitt liv .
58002016	För som vi vet är det inte änglar han hjälper , det är Abrahams ättlingar han hjälper .
58002017	Därför måste han i allt bli lik sina bröder för att bli en barmhärtig och trogen överstepräst inför Gud , till att avvända Guds vrede och ta folkets synder .
58002018	Eftersom han själv har lidit när han blev frestad kan han hjälpa dem som frestas .
58003001	Därför , heliga bröder som fått del av en himmelsk kallelse , tänk på den apostel och överstepräst som vi bekänner oss till - Jesus .
58003002	Han var trogen mot den som hade insatt honom , liksom Mose var trogen i hela Guds hus .
58003003	För Jesus är värdig större ära än Mose , liksom byggmästaren är värdig större heder än själva huset .
58003004	Varje hus är nämligen byggt av någon , men Gud är den som har byggt allt .
58003005	Mose var trogen som tjänare i hela Guds hus för att vittna om det som senare skulle omtalas ,
58003006	men Kristus är trogen som Son över Guds hus . Och vi är hans hus om vi håller fast vid den frimodighet och stolthet som vårt hopp ger oss .
58003007	Därför säger den helige Ande : Om ni hör hans röst i dag ,
58003008	förhärda inte era hjärtan som under upproret , på frestelsens dag i öknen .
58003009	Där frestade och prövade era fäder mig och såg mina gärningar under fyrtio år .
58003010	Därför avskydde jag detta släkte och sa : De far ständigt vilse i sina hjärtan , och de känner inte mina vägar .
58003011	Så försäkrade jag med ed i min vrede : De ska inte komma in i min vila .
58003012	Bröder , var uppmärksamma så att ingen av er har ett ont otroshjärta som avfaller från den levande Guden .
58003013	Utan uppmuntra varandra varje dag , så länge det heter ” i dag , ” så att ingen av er förhärdas av syndens list .
58003014	För vi har del av Kristus om vi till slutet orubbligt håller fast vid den grundval vi hade från början .
58003015	Det heter : Om ni hör hans röst i dag , förhärda inte era hjärtan som under upproret .
58003016	För vilka var det som hörde och ändå gjorde uppror , om inte alla de som Mose ledde ut ur Egypten .
58003017	Och vilka avskydde Gud under fyrtio år , om inte de som syndade och föll döda i öknen .
58003018	Och vilka gällde eden att de inte skulle komma in i hans vila , om inte de som var olydiga .
58003019	Vi ser alltså att det var på grund av sin otro som de inte kunde komma in .
58004001	Därför ska vi med fruktan se till att ingen av er visar sig vara för sent ute , när nu ett löfte att komma in i hans vila står kvar .
58004002	För ett gott budskap kom till oss liksom till dem . Men för dem blev ordet som de hörde utan värde eftersom budskapet inte förenades med tron hos dem som lyssnade .
58004003	För det är vi som tror som går in i vilan . Som han har sagt : Så försäkrade jag med ed i min vrede : De ska inte komma in i min vila . Detta fastän hans verk stod färdiga alltifrån världens skapelse .
58004004	Om den sjunde dagen har han nämligen sagt på ett ställe : Och Gud vilade på den sjunde dagen från alla sina verk .
58004005	Och här sägs det : De ska inte komma in i min vila .
58004006	Därför står det klart att några går in i vilan , och de som först fick höra det goda budskapet kom inte in på grund av olydnad .
58004007	Därför bestämmer han åter en dag - som heter ” i dag ” - när han långt senare genom David säger vad som redan är sagt : Om ni hör hans röst i dag , förhärda inte era hjärtan .
58004008	För om Josua hade fört dem in i vilan skulle Gud inte senare ha talat om en annan dag .
58004009	Alltså väntar en sabbatsvila för Guds folk .
58004010	För den som har gått in i hans vila får även själv vila från sina gärningar , liksom Gud vilade från sina .
58004011	Låt oss därför göra allt vi kan för att komma in i den vilan , så att ingen faller genom samma slags olydnad .
58004012	För Guds ord är levande och aktivt . Skarpare än något tveeggat svärd tränger det igenom och åtskiljer själ och ande , led och märg . Och det är en domare över hjärtats tankar och avsikter .
58004013	Inget skapat är dolt för Gud , utan allt ligger naket och synliggjort inför ögonen på honom hos vilken vi ska stå till svars .
58004014	Då vi nu har en stor överstepräst som har stigit upp genom himlarna , Jesus , Guds Son , så låt oss hålla fast vid bekännelsen .
58004015	För vi har inte en överstepräst som saknar förmåga att ha medlidande med våra svagheter , utan en som blev frestad i allting liksom vi , men var syndfri .
58004016	Låt oss därför frimodigt gå fram till nådens tron för att få barmhärtighet och finna nåd när vi behöver hjälp .
58005001	För varje överstepräst väljs bland människor och blir utsedd att företräda människor inför Gud genom att frambära gåvor och offer för synder .
58005002	Han kan vara medkännande med de okunniga och vilsegångna eftersom han själv är behäftad med svaghet
58005003	och därför måste frambära syndoffer både för folket och för sig själv .
58005004	Och ingen kan själv ta sig denna värdighet , man måste liksom Aron kallas av Gud .
58005005	Inte heller Kristus tog sig värdigheten som överstepräst , utan Gud sa till honom : Du är min Son , jag har i dag fött dig .
58005006	Och han säger på ett annat ställe : Du är präst för evigt , i enlighet med Melkisedek .
58005007	Under de dagar då Kristus var på jorden ropade han högt under tårar när han bad till och anropade den som kunde rädda honom från döden . Och han blev bönhörd på grund av sin gudsfruktan .
58005008	Fastän han var Son lärde han sig lydnad genom att lida .
58005009	Och när han hade fullkomnats blev han källan till evig frälsning för alla som lyder honom .
58005010	Av Gud blev han benämnd överstepräst , i enlighet med Melkisedek .
58005011	Vi har mycket att säga om honom , men det är inte lätt att förklara eftersom ni har blivit tröga att lyssna .
58005012	För trots att ni redan själva borde vara lärare har ni åter behov av någon som undervisar er om de första grunderna i Guds ord . Ni har behov av mjölk och inte fast föda .
58005013	Den som lever på mjölk är nämligen ett spädbarn och utan erfarenhet av en undervisning om rättfärdighet .
58005014	Den fasta födan är till för fullmogna , vars sinnen genom ständig övning lärt sig bedöma vad som är gott och ont .
58006001	Låt oss därför lämna ABC i läran om Kristus och föras till fulländning . Vi ska inte åter börja med grunden : omvändelse från döda gärningar , tron på Gud ,
58006002	undervisning om dop , handpåläggning , de dödas uppståndelse och om evig dom .
58006003	Och det ska vi göra , om Gud tillåter .
58006004	För det är omöjligt att åter föra till omvändelse dem som en gång fått del av ljuset , som smakat den himmelska gåvan , som fått del av den helige Ande ,
58006005	som smakat det goda Gudsordet och den kommande världens krafter ,
58006006	och sedan avfallit . Detta eftersom de till eget fördärv åter korsfäster Guds Son och utsätter honom för hån .
58006007	För Guds välsignelse får den jord som dricker regnet som ofta faller på den och som skänker användbar gröda åt dem som brukar den .
58006008	Men bär den törnen och tistlar är den värdelös och förbannelsen är nära . Slutet blir uppbränning .
58006009	Men älskade , fastän vi talar så här är vi övertygade om något bättre beträffande er vad avser frälsning .
58006010	För Gud är inte orättfärdig så att han glömmer ert arbete och den kärlek ni visat hans namn genom att nu som förut tjäna de heliga .
58006011	Och vi önskar att ni alla ända till slutet visar samma iver i övertygelsen om hoppet .
58006012	Då blir ni inte slöa utan efterliknar dem som genom tro och tålamod ärver det som utlovats .
58006013	När Gud gav löftet åt Abraham svor han en ed vid sig själv , då han inte hade någon högre att svära vid .
58006014	Han sa : Jag ska verkligen rikligt välsigna och föröka dig .
58006015	Och Abraham väntade tålmodigt och fick vad som var utlovat .
58006016	För människor svär vid den som är större än dem själva , och en bekräftande ed tystar alla invändningar .
58006017	Då nu Gud med all tydlighet ville visa för löftets arvingar hur orubbligt hans beslut är , så försäkrade han det med en ed .
58006018	Så skulle vi genom två orubbliga utfästelser i vilka Gud omöjligt kan ljuga , bli rikt uppmuntrade , vi som har sökt vår tillflykt i att hålla fast vid vårt framtida hopp .
58006019	Detta vårt hopp är ett själens ankare , tryggt och säkert . Det når innanför förhänget ,
58006020	dit Jesus har gått före oss för vår skull då han gick in och blev överstepräst för evigt , i enlighet med Melkisedek .
58007001	Denne Melkisedek var nämligen kung i Salem och präst åt Gud den Högste . Det var Melkisedek som mötte och välsignade Abraham när denne återvände efter att ha slaktat kungarna .
58007002	Abraham gav honom tionde av allt . Melkisedek betyder främst ' rättfärdighetens kung . ' Sedan är han också Salems kung , det vill säga ' fredens kung . '
58007003	Han har ingen far , ingen mor , inget stamträd . Hans dagar har ingen början , hans liv inget slut . Han är gjord att likna Guds Son genom att förbli präst för all framtid .
58007004	Lägg märke till hur stor han är . Det var åt honom som patriarken Abraham gav tionde av sitt bästa krigsbyte .
58007005	De av Levis söner som blir präster ska enligt lagen uppbära tionde av folket , alltså av sina bröder , fastän även de härstammar från Abraham .
58007006	Men Melkisedek , som inte var av deras släkt , tog emot tionde från Abraham och välsignade honom som hade löftena .
58007007	Det är obestridligt att det är den ringare som välsignas av den som är större .
58007008	I det ena fallet tar dödliga människor emot tionde , men i det andra en man om vilken det vittnas att han alltid lever .
58007009	Man kan även säga att Levi , som får tionde , själv gett tionde genom Abraham ,
58007010	för som ännu ofödd var han till i sin stamfader när Melkisedek mötte denne .
58007011	Om nu fulländning kunde erhållas genom det levitiska prästämbetet - på vars grund folket hade fått lagen - varför måste då en annan präst träda fram , i enlighet med Melkisedek , och inte i enlighet med Aron ?
58007012	Om prästämbetet ändras måste nämligen även lagen ändras .
58007013	För honom som det här talas om tillhör en annan stam , varifrån ingen har tjänstgjort vid altaret .
58007014	Det är känt att vår Herre har trätt fram ur Juda , en stam som Mose inte har sagt något om vad avser präster .
58007015	Och det blir ännu tydligare när en annan präst uppstår som likt Melkisedek
58007016	inte blivit präst genom en lag som kräver fysisk härstamning , utan genom kraften i ett oförstörbart liv .
58007017	För han får det vittnesbördet : Du är präst för evigt , i enlighet med Melkisedek .
58007018	Därmed upphävs ett tidigare bud eftersom det var svagt och värdelöst .
58007019	För lagen åstadkom inget fullkomligt . Men ett bättre hopp infördes genom vilket vi kommer nära Gud .
58007020	Och detta skedde inte utan ed . De andra blev präster utan någon ed ,
58007021	men Jesus blev det genom en ed av Gud som sa till honom : Herren har svurit och ska inte ändra sig : Du är präst för evigt .
58007022	Därmed är Jesus en garant för ett mycket bättre förbund .
58007023	Och de andra prästerna har kommit och gått eftersom döden hindrade dem att förbli i tjänst .
58007024	Men eftersom Jesus Är i evighet har han ett prästämbete som är permanent .
58007025	Därför kan han också fullständigt och för alltid frälsa dem som kommer till Gud genom honom . Jesus lever alltid för att bistå dem .
58007026	Det var en sådan överstepräst vi behövde : en som är helig , oskyldig , ren , skild från syndare och upphöjd över himlarna .
58007027	Han måste inte som dessa överstepräster bära fram dagliga offer först för sina egna synder och sedan för folkets . Det gjorde han nämligen en gång för alla när han offrade sig själv .
58007028	För lagen insätter som överstepräster människor behäftade med svaghet , men edsordet som kom efter lagen insätter en Son som är fullkomlig för evigt .
58008001	Huvudpunkten i vad vi säger är följande : Vi har en sådan överstepräst som sitter på högra sidan om Majestätets tron i himlarna .
58008002	Där förrättar han tjänst i helgedomen , den sanna tälthelgedom som Herren har rest och inte någon människa .
58008003	För varje överstepräst blir insatt till att frambära gåvor och offer , och därför måste även Kristus ha något att frambära .
58008004	Om han levde på jorden skulle han inte ens vara präst eftersom det finns andra som frambär gåvorna enligt lagen .
58008005	De tjänar vad som är en skuggbild av det himmelska , så som Mose blev anvisad av Gud när han skulle uppföra tälthelgedomen : Se till att du gör allt efter den förebild som du fick se på berget .
58008006	Men nu har Kristus fått en långt högre tjänst eftersom han är ett bättre förbunds medlare , ett som är stadfäst med bättre löften .
58008007	För om det första förbundet hade varit felfritt skulle det inte funnits behov av ett annat .
58008008	Men Gud klandrar dem och säger : Lyssna , dagar ska komma , säger Herren , då jag ska sluta ett nytt förbund med Israels folk och med Juda folk .
58008009	Inte ett förbund som jag slöt med deras fäder den dag jag tog dem vid handen och förde dem ut ur Egyptens land . För de blev inte kvar i mitt förbund , och jag tog inte hand om dem , säger Herren .
58008010	Detta är det förbund som jag ska sluta med Israels folk i kommande dagar , säger Herren : Jag ska lägga mina lagar i deras sinnen och skriva dem i deras hjärtan . Jag ska vara deras Gud , och de ska vara mitt folk .
58008011	Ingen ska längre behöva undervisa sin landsman eller sin broder och säga : ' Lär känna Herren . ' För alla ska känna mig , från den minste till den störste .
58008012	För jag ska visa nåd mot deras orättfärdigheter , och deras synder ska jag inte minnas mer .
58008013	Genom att tala om ett nytt förbund har han gjort det första föråldrat . Och det som blir föråldrat och gammalt är nära att försvinna .
58009001	Nu hade även det första förbundet sina föreskrifter för gudstjänsten och sin jordiska helgedom .
58009002	För en tälthelgedom gjordes . I dess främre rum som kallades ' det heliga ' stod ljusstaken och bordet och de heliga bröden .
58009003	Bakom det andra förhänget fanns ett rum som kallades ' det allra heligaste . '
58009004	Där fanns ett rökelsealtare av guld , och förbundsarken överdragen med guld på alla sidor . I den fanns en guldkruka med mannat , Arons stav som hade grönskat , och förbundets tavlor .
58009005	Ovanpå arken stod härlighetens keruber som skuggade försoningsplatsen . Men detta ska vi inte gå närmare in på nu .
58009006	Så blev det hela ordnat . I det främre rummet går prästerna ständigt in och förrättar sin tjänst .
58009007	Men i det andra rummet går endast översteprästen in en gång om året , aldrig utan blod , som han offrar för sina och för folkets oavsiktliga synder .
58009008	Därmed visar den helige Ande att vägen till det allra heligaste ännu inte har öppnats , så länge den första tälthelgedomen består .
58009009	Detta illustrerar den tid som nu är . Gåvor och offer frambärs som inte kan fullkomna samvetet hos dem som förrättar tjänst .
58009010	Det är fråga om mat och dryck och olika slags reningar - yttre föreskrifter fram till tiden för en bättre ordning .
58009011	Men Kristus har trätt fram som överstepräst för det goda som har kommit . Han gick genom den större och fullkomligare tälthelgedom som inte är gjord av människohand och som inte tillhör den här skapelsen .
58009012	Han gick en gång för alla in i det allra heligaste , inte med bockars och kalvars blod utan med sitt eget blod , och säkrade en evig återlösning .
58009013	För om blodet av bockar och tjurar , och askan från en kviga som stänks på de orena , helgar till yttre renhet ,
58009014	hur mycket mer ska då inte blodet från Kristus - som genom den evige Ande frambar sig själv som ett felfritt offer åt Gud - rena våra samveten från döda gärningar så att vi tjänar den levande Guden .
58009015	Därför är Kristus ett nytt förbunds medlare , för att de kallade ska få det utlovade eviga arvet , eftersom en död har inträffat som befriat dem från överträdelserna under det första förbundet .
58009016	För där ett testamente finns måste det styrkas att den som upprättat det är död .
58009017	Ett testamente blir giltigt först efter döden och har ingen verkan så länge testatorn lever .
58009018	Därför blev inte heller det första förbundet instiftat utan blod .
58009019	För när Mose hade läst alla lagens bud för hela folket , tog han blodet från kalvar och bockar tillsammans med vatten , röd ull och isop och stänkte på själva bokrullen och på allt folket
58009020	och sa : Detta är förbundets blod som Gud har föreskrivit er .
58009021	Likaså stänkte Mose blod på tälthelgedomen och alla gudstjänstföremålen .
58009022	Och enligt lagen renas nästan allting med blod , och utan att blod utgjuts finns ingen förlåtelse .
58009023	Alltså måste avbilderna av det som är i himlen renas med sådana medel , men de himmelska tingen själva renas med bättre offer än dessa .
58009024	För Kristus gick inte in i en handgjord helgedom som bara är en kopia av den verkliga . Han gick in i själva himlen för att nu träda fram inför Guds ansikte för vår skull .
58009025	Han gick heller inte in för att offra sig många gånger , så som översteprästen varje år går in i det allra heligaste med andras blod .
58009026	Då hade han ofta behövt lida , alltifrån världens skapelse . Men nu har han trätt fram en gång för alla vid tidsåldrarnas slut för att avlägsna synden genom offret av sig själv .
58009027	Och liksom det är bestämt om människan att hon en gång ska dö och därefter dömas ,
58009028	så blev Kristus offrad en gång för att bära mångas synder . Och han ska en andra gång uppenbara sig , inte för syndens skull utan för att frälsa dem som väntar på honom .
58010001	För lagen innehåller bara en skugga av det kommande goda och inte tingens verkliga gestalt . Därför kan lagen aldrig genom samma upprepade offer som årligen frambärs fullkomna dem som träder fram .
58010002	Hade man inte annars upphört att offra , eftersom de som förrättar offertjänsten då en gång för alla hade blivit renade och inte längre haft synder på sitt samvete ?
58010003	Men i dessa offer ligger en årlig påminnelse om synderna ,
58010004	för blod från tjurar och bockar kan omöjligt ta bort synder .
58010005	Därför säger Kristus när han träder in i världen : Du ville inte ha offer och gåvor , men en kropp har du berett åt mig .
58010006	Du fann inte välbehag i brännoffer och syndoffer .
58010007	Då sa jag : Se , jag har kommit för att göra din vilja , Gud . I bokrullen är det skrivet om mig .
58010008	Först säger han : Du ville inte ha och fann inte välbehag i offer och gåvor , brännoffer och syndoffer , vilka frambärs enligt lagen .
58010009	Sedan säger han : Se , jag har kommit för att göra din vilja . Så avlägsnar han det första för att upprätta det andra .
58010010	Efter hans vilja är vi helgade genom att Jesu Kristi kropp blev offrad en gång för alla .
58010011	Och varje präst står dagligen och tjänstgör och frambär upprepade gånger samma offer som aldrig kan avlägsna synder .
58010012	Men Jesus frambar ett enda syndoffer för all framtid och satte sig på Guds högra sida .
58010013	Där väntar han på att hans fiender ska läggas som en fotpall under hans fötter .
58010014	För med ett enda offer har han för all framtid fullkomnat dem som är helgade .
58010015	Om detta vittnar även den helige Ande för oss . Först säger han :
58010016	Detta är det förbund som jag ska sluta med dem i kommande dagar , säger Herren : Jag ska lägga mina lagar i deras hjärtan och skriva dem i deras sinnen .
58010017	Och sedan : Jag ska inte mer minnas deras synder och laglöshet .
58010018	Där sådant är förlåtet finns inget behov för något syndoffer .
58010019	Bröder , därför kan vi i Jesu blod frimodigt gå in i det allra heligaste
58010020	på en ny och levande väg som han öppnat för oss genom förhänget - sin kropp .
58010021	Vi har en stor präst över Guds hus .
58010022	Låt oss därför träda fram med uppriktigt hjärta och i övertygad tro , med ett hjärta som är renat från ett ont samvete och med en kropp som är badad i rent vatten .
58010023	Låt oss orubbligt hålla fast vid hoppets bekännelse , för han som gav oss löftet är trofast .
58010024	Och låt oss se till att sporra varandra till kärlek och goda handlingar .
58010025	Vi ska inte utebli från våra sammankomster som några har för vana . Utan uppmuntra varandra , och det så mycket mer som ni ser att dagen närmar sig .
58010026	För om vi villigt lever i synd efter att vi fått kunskap om sanningen finns det inte längre något offer för synder ,
58010027	bara en fruktansvärd väntan på domen och en våldsam eld som ska uppsluka Guds fiender .
58010028	Den som förkastat Mose lag avrättas utan förbarmande om två eller tre vittnar emot honom .
58010029	Hur mycket hårdare straff tror ni då inte den förtjänar som trampat på Guds Son och vanvördat förbundsblodet genom vilket han blev helgad , och som smädat nådens Ande ?
58010030	För vi känner honom som sa : Hämnden är min , jag ska vedergälla , och vidare : Herren ska döma sitt folk .
58010031	Det är fasansfullt att falla i den levande Gudens händer .
58010032	Minns den första tiden då ljuset kom till er och ni fick utstå mycket kamp och lidande .
58010033	Ibland blev ni offentligt hånade och plågade , ibland stod ni upp för dem som behandlades så .
58010034	För ni led med fångarna och accepterade med glädje att man plundrade era ägodelar , då ni visste att ni ägde något bättre och mera varaktigt .
58010035	Kasta därför inte bort er frimodighet , den ska rikligt belönas .
58010036	Ni behöver nämligen uthållighet för att göra Guds vilja och få vad som är utlovat ,
58010037	för : Om en mycket kort tid så kommer han som ska komma , och han dröjer inte .
58010038	Min rättfärdige ska leva av tro . Men om han drar sig undan har min själ inte behag i honom .
58010039	Men vi hör inte till dem som drar sig undan och går förtappade , vi hör till dem som tror och räddar sina själar .
58011001	Tro är grunden för det vi hoppas på , en övertygelse om det vi inte ser .
58011002	För genom tro blev fäderna godtagna .
58011003	Genom tro förstår vi att universum skapades genom Guds ord , så att det synliga har blivit till av något osynligt .
58011004	Genom tro bar Abel fram ett bättre offer åt Gud än Kain , och genom tro blev han godtagen som rättfärdig , eftersom Gud själv godtog hans offer . Och genom tro talar han , fastän han är död .
58011005	Genom tro togs Henok härifrån utan att möta döden . Man fann honom inte mer eftersom Gud hade tagit honom härifrån . Innan han togs härifrån hade han blivit lovordad för att ha behagat Gud .
58011006	Men utan tro är det omöjligt att behaga honom , för den som kommer till Gud måste tro att Gud Är , och belönar dem som söker honom .
58011007	Genom tro byggde Noa i helig fruktan en ark för att rädda de sina efter att ha blivit varnad av Gud för det som ännu ingen hade sett . Genom sin troshandling fördömde han världen och ärvde den rättfärdighet som kommer av tro .
58011008	Genom tro lydde Abraham när han blev kallad att bege sig till det land som han skulle få i arv . Och han gav sig i väg utan att veta vart han skulle komma .
58011009	Genom tro levde han som främling i löftets land . Han bodde i tält med Isak och Jakob , medarvingar till samma löfte .
58011010	För han väntade på den stad med fast grund vars arkitekt och byggmästare är Gud .
58011011	Genom tro fick också Sara förmåga att bli mor fastän hon var överårig . Hon litade på honom som hade gett löftet .
58011012	Abraham var så gott som död , men från denne ende man kom ättlingar så talrika som stjärnorna på himlen och som de oräkneliga sandkornen på havets strand .
58011013	Alla dessa dog i tro utan att ha fått det utlovade . Men de såg och välkomnade det i fjärran och bekände sig vara gäster och främlingar på jorden .
58011014	För de som talar så visar att de söker ett hemland .
58011015	Om de hade menat det land som de lämnat skulle de haft möjlighet att återvända .
58011016	Men nu längtade de till något bättre , det himmelska . Därför skäms inte Gud för att kallas deras Gud , för han har färdigställt en stad åt dem .
58011017	Genom tro bar Abraham fram Isak som offer när han sattes på prov . Han bar fram sin ende son som offer , han som hade tagit emot löftena
58011018	och fått höra : Genom Isak ska du få ättlingar som för vidare ditt namn .
58011019	Abraham räknade med att Gud hade makt att även uppväcka från de döda . Därifrån fick han också Isak tillbaka , bildligt talat .
58011020	Genom tro gav Isak sin välsignelse åt Jakob och Esau även vad gäller framtiden .
58011021	Genom tro välsignade den döende Jakob bägge Josefs söner , och tillbad lutad mot änden av sin stav .
58011022	Genom tro nämnde Josef när han låg för döden om Israels barns uttåg och föreskrev vad som skulle göras med hans ben .
58011023	Genom tro blev den nyfödde Mose gömd av sina föräldrar i tre månader eftersom de såg att det var ett vackert barn . Och de var inte rädda för kungens påbud .
58011024	Genom tro vägrade en vuxen Mose att låta sig kallas Faraos dotterson .
58011025	Han valde att hellre lida ont med Guds folk än att leva i syndig njutning en kort tid .
58011026	Han höll Kristi vanära som en större rikedom än Egyptens skatter eftersom hans blick var fäst vid lönen .
58011027	Genom tro lämnade han Egypten utan rädsla för kungens ilska . Han höll ut eftersom han liksom såg den Osynlige .
58011028	Genom tro instiftade han påsken och beströk blodet så att Fördärvaren inte skulle röra deras förstfödda .
58011029	Genom tro gick folket genom Röda havet som på torrt land , men egyptierna dränktes när de försökte .
58011030	Genom tro föll Jerikos murar då man hade gått runt dem i sju dagar .
58011031	Genom tro undgick den prostituerade Rachav att slaktas med de olydiga , för hon hade välkomnat spionerna som vänner .
58011032	Och vad ska jag säga mer ? Tiden skulle inte räcka till för att tala om Gideon , Barak , Simson , Jefta , David , Samuel och profeterna .
58011033	Genom tro besegrade de kungariken , skipade rättvisa , fick del av löften , täppte till lejons gap ,
58011034	släckte våldsam eld , undkom svärdsegg , fann styrka i svaghet , var heroiska i strid , drev främmande härar på flykten .
58011035	Kvinnor fick tillbaka sina döda genom uppståndelse . Andra torterades och vägrade låta sig friges , detta för att få en bättre uppståndelse .
58011036	Andra utstod hån och prygel , och även bojor och fängelse .
58011037	De blev stenade , söndersågade , mördade med svärd . De gick omkring i fårskinn och gethudar , utfattiga , nödställda , misshandlade .
58011038	Världen förtjänade dem inte . De irrade omkring i öknar och bergstrakter , i grottor och jordhålor .
58011039	Och alla dessa hade godtagits genom tron . Men de fick inte det utlovade
58011040	eftersom Gud för vår skull hade ordnat med något bättre - att de skulle fullkomnas tillsammans med oss .
58012001	När vi därför har en så stor mängd av vittnen omkring oss , låt oss lägga av oss varje tyngd och den hårt ansättande synden , och löpa uthålligt i loppet framför oss .
58012002	Låt oss fästa blicken på Jesus , trons upphovsman och fullkomnare , som i stället för den glädje som låg framför honom uthärdade korset utan att bry sig om skammen , och som nu sitter på högra sidan om Guds tron .
58012003	Tänk på honom som uthärdade sådan fiendskap från syndare , så att ni inte tröttnar och ger upp i era själar .
58012004	Ännu har inte ert motstånd och er kamp mot synden kostat blod .
58012005	Och ni har glömt den uppmaning ni får som söner : Min son , förakta inte Herrens disciplin och ge inte upp när du tillrättavisas av honom .
58012006	För den Herren älskar disciplinerar han , och han pryglar varje son som han tar emot .
58012007	Det är för disciplinens skull ni får lida . Gud behandlar er som söner . Finns det någon son som inte disciplineras av sin far ?
58012008	Om ni lämnas utan disciplin , det som andra får del av , då är ni oäkta barn och inga söner .
58012009	Vi hade våra jordiska fäder som disciplinerade oss och vi respekterade dem . Ska vi då inte ännu mer underordna oss andarnas Fader så att vi får leva ?
58012010	För de disciplinerade oss en kort tid efter bästa förstånd , men Gud gör det för vårt bästa , för att vi ska få del av hans helighet .
58012011	All disciplin tycks för stunden sakna glädje och ge sorg , men för dem som fostrats genom den blir frukten till slut frid och rättfärdighet .
58012012	Styrk därför trötta händer och svaga knän .
58012013	Och gör stigarna jämna för era fötter , så att en haltande fot inte går ur led utan blir frisk .
58012014	Sträva efter att leva i harmoni med alla , och efter den helgelse utan vilken ingen kan se Herren .
58012015	Var uppmärksam så att ingen går i väg från Guds nåd , och att ingen bitter skadlig rot skjuter skott och därigenom besmittar många .
58012016	Ingen ska vara otuktig eller vanhelgande likt Esau , som sålde sin förstfödslorätt för ett enda mål mat .
58012017	För ni vet att han avvisades när han efteråt ville ärva välsignelsen , för hans far ändrade sig inte , fastän Esau under tårar bad om välsignelsen .
58012018	Ni har inte kommit till något som kan tas på , inte till flammande eld , inte till dunkel och mörker och storm ,
58012019	inte till trumpetljud och inte till en röst som talade så att åhörarna vädjade om att få slippa höra mer .
58012020	För de uthärdade inte befallningen : Om än ett djur rör vid berget ska det stenas .
58012021	Så förfärande var synen att Mose sa : Jag skakar av skräck .
58012022	Nej , ni har kommit till berget Sion och den levande Gudens stad , det himmelska Jerusalem , till tusentals änglaskaror samlade till fest ,
58012023	till en församling av förstfödda som är inskrivna i himlen , till en domare som är allas Gud , till rättfärdiga människors andar som har fullkomnats ,
58012024	till Jesus , det nya förbundets medlare , och till det renande blod som talar starkare än Abels blod .
58012025	Akta er för att avvisa honom som talar . För om inte de kunde fly undan när de avvisade honom som här på jorden talade gudomsord , hur ska då vi kunna det om vi avviker från honom som talar från himlen ?
58012026	Den gången skakade jorden av hans röst , men nu har han lovat : Jag ska åter skaka inte bara jorden utan också himlen .
58012027	Uttrycket " åter " visar att det som vacklar och är skapat ska försvinna , för att det som inte vacklar ska bestå .
58012028	Då vi alltså får ett rike som inte kan skaka , låt oss bli kvar i Guds nåd , varigenom vi ska tjäna Gud efter hans vilja , med vördnad och fruktan .
58012029	För vår Gud är en förtärande eld .
58013001	Fortsätt lev i ömsesidig kärlek .
58013002	Glöm inte att visa gästfrihet , för därigenom har några haft änglar till gäster utan att veta om det .
58013003	Tänk på dem som sitter i fängelse , som om ni var deras medfångar , och på dem som misshandlas , ni är ju också själva i en kropp .
58013004	Äktenskapet ska högaktas av alla och den äkta sängen bevaras ren . För Gud ska döma otuktiga och äktenskapsbrytare .
58013005	Lev utan kärlek till pengar , nöj er med vad ni har , för Gud har sagt : Jag ska aldrig lämna dig eller överge dig .
58013006	Därför kan vi förtröstansfullt säga : Herren är min hjälpare , jag ska inte vara rädd . Vad kan en människa göra mig ?
58013007	Tänk på era ledare som har talat Guds ord till er . Betrakta noga hur det gick för dem och följ deras tro .
58013008	Jesus Kristus är densamme i går och i dag och i evighet .
58013009	Låt er inte ledas i väg av olika slags främmande läror . För hjärtat mår bra av att styrkas med nåd , inte med matregler vilket inte har hjälpt någon .
58013010	Vi har ett altare från vilket tälthelgedomens tjänare inte har rätt att äta .
58013011	Översteprästen bär blodet från djur in i det allra heligaste som syndoffer , kropparna bränns utanför lägret .
58013012	Därför led även Jesus utanför stadsporten för att helga folket genom sitt eget blod .
58013013	Så låt oss gå ut till honom utanför lägret och bära hans vanära .
58013014	För här har vi ingen stad som består utan vi söker den stad som ska komma .
58013015	Låt oss därför genom honom alltid frambära lovprisningens offer till Gud , en frukt från läppar som bekänner hans namn .
58013016	Och glöm inte att göra gott och vara generösa , för sådana offer är välbehagliga för Gud .
58013017	Lyd era ledare och rätta er efter dem , för de vakar över era själar och ska stå till svars . Låt dem göra detta med glädje och inte med suckan , för det skulle vara olyckligt för er .
58013018	Be för oss , för vi vet att vi har ett gott samvete och vill på allt sätt bete oss rätt .
58013019	Jag vill verkligen uppmana er att göra detta , så att ni snart kan få mig tillbaka .
58013020	Fredens Gud , som genom ett evigt förbunds blod har fört fårens store herde , vår Herre Jesus Kristus , upp från de döda ,
58013021	ska fullända er i allt gott , så att ni gör hans vilja . Han ska verka i oss det som är välbehagligt för honom genom Jesus Kristus . Honom tillhör äran i evigheters evighet . Amen .
58013022	Bröder , jag ber er ha tålamod med dessa tröstens och förmaningens ord , jag har ju skrivit i all korthet .
58013023	Jag kan berätta för er att vår broder Timotheos har blivit frigiven . Om han kommer snart ska vi besöka er .
58013024	Hälsa alla era ledare och alla de heliga . Bröderna från Italien hälsar er .
58013025	Nåden är med er alla .
59001001	Hälsningar från Jakob , tjänare åt Gud och Herren Jesus Kristus . Till de tolv stammarna kringspridda bland folken .
59001002	Mina bröder , se det som ren glädje när ni utsätts för olika slags prövningar .
59001003	Ni ska veta att när er tro sätts på prov så blir frukten uthållighet .
59001004	Och låt er uthållighet visa sig i fullmogen handling så att ni blir fullmogna och fulländade , utan att sakna något .
59001005	Men om någon av er saknar visdom ska han be till Gud , som ger åt alla generöst och utan förebråelser , och den ska ges honom .
59001006	Men han ska be i tro utan att tvivla , för den som tvivlar liknar havets våg som drivs och kastas av vinden .
59001007	En sådan människa som har en kluven själ och är obeslutsam på alla sina vägar ska inte förvänta sig något av Herren .
59001008	
59001009	En fattig broder ska vara stolt över sin höga ställning ,
59001010	men en rik över sin ringhet eftersom han kommer att försvinna som blommorna i gräset .
59001011	För solen går upp med sin hetta och sveder gräset , dess blommor faller av , dess skönhet förgår . Så ska även den rike vissna bort mitt i all sin verksamhet .
59001012	Salig är den som håller ut i frestelsen , för när han har bestått sitt prov ska han få livets segerkrans som Gud har lovat dem som älskar honom .
59001013	Ingen som frestas ska påstå att det är Gud som frestar honom , för Gud kan inte frestas av något ont och själv frestar han ingen .
59001014	Var och en som frestas , dras och lockas av sitt eget begär .
59001015	När sedan begäret har blivit havande föder det synd , och när synden blivit mogen föder den död .
59001016	Låt inte bedra er , mina kära bröder .
59001017	Alla goda och fullkomliga gåvor är från ovan och kommer ner från himlaljusens Fader . I honom sker ingen förändring eller växling av ljus och mörker .
59001018	Efter sin vilja födde han oss genom sanningens ord till att bli en slags första frukt bland sina skapelser .
59001019	Detta ska ni känna till , mina älskade bröder . Men varje människa ska vara snar att lyssna , sen att tala , sen till ilska .
59001020	För en människas ilska uträttar inget som är rättfärdigt inför Gud .
59001021	Gör er därför av med all orenhet och all frodig ondska . Ta ödmjukt emot ordet som är planterat i er och som förmår frälsa era själar .
59001022	Var ordets görare och inte bara dess hörare , annars lurar ni er själva .
59001023	För den som är ordets hörare men inte dess görare liknar en man som betraktar sitt ansikte i en spegel .
59001024	Han betraktar sig själv och går därifrån och har genast glömt hur han såg ut .
59001025	Men den som noga ser in i frihetens fullkomliga lag och förblir i den och inte är en glömsk hörare utan en verklig görare , han blir salig i det han gör .
59001026	Den som anser sig dyrka Gud men inte kan tygla sin tunga utan bedrar sitt hjärta , hans gudsdyrkan är värdelös .
59001027	En gudsdyrkan som är ren och fläckfri inför Gud och Fadern är att ta sig an föräldralösa barn och änkor i deras nöd och bevara sig själv obesmittad av världen .
59002001	Mina bröder , ni kan inte tro på vår förhärligade Herre Jesus Kristus och samtidigt göra skillnad på folk .
59002002	För anta att det under er gudstjänst kommer in en man i stiliga kläder och med guldring på fingret , och samtidigt en fattig man i smutsiga kläder .
59002003	Om ni då ser till den stilfullt klädde och säger : " Här är en bra plats för dig , " men till den fattige : " Du kan stå där , " eller : " Sätt dig vid min fotpall . "
59002004	Är det inte då fråga om diskriminering bland er , och att ni blivit domare med usla motiv ?
59002005	Lyssna , mina kära bröder . Har inte Gud utvalt de fattiga i denna världen till att få trons skatter och få ärva det rike som han lovat dem som älskar honom ?
59002006	Men ni kränker den fattige ! Är det inte de rika som förtrycker er och drar er inför domstolar ?
59002007	Är det inte de som smädar det goda namn som har uttalats över er ?
59002008	Ni gör däremot väl om ni uppfyller den kungliga lagen enligt Skriften : Älska din nästa som dig själv .
59002009	Men om ni gör skillnad på människor begår ni synd och avslöjas av lagen som överträdare .
59002010	Den som nämligen håller hela lagen men bryter mot ett enda bud är skyldig till allt .
59002011	För han som har sagt : Du ska inte begå äktenskapsbrott , har även sagt : Du ska inte mörda . Om du inte begår äktenskapsbrott , men mördar , är du en lagöverträdare .
59002012	Tala och handla likt den som ska dömas efter frihetens lag .
59002013	För domen blir obarmhärtig mot den som inte varit barmhärtig . Men barmhärtigheten står modig och stolt vid domen .
59002014	Mina bröder , vad hjälper det om någon säger sig ha tro men saknar gärningar ? Kan den tron frälsa någon ?
59002015	Om ett trossyskon saknar kläder och är utan mat för dagen ,
59002016	och någon av er säger till denne : " Ha det riktigt bra , klä dig varmt och ät dig mätt , " men inte ger denne vad kroppen behöver , vad hjälper det ?
59002017	Så är det också med tron : i sig själv , utan gärningar , är den död .
59002018	Någon kanske säger : " En har tro . En annan har gärningar . " Visa mig då din tro utan gärningar , så ska jag visa dig min tro med mina gärningar .
59002019	Du tror att Gud är en . Utmärkt . Även demonerna tror , och darrar .
59002020	Men tanklösa människa , begriper du inte att tron utan gärningar är utan verkan ?
59002021	Blev inte vår fader Abraham rättfärdig genom gärningar när han bar fram sin son Isak på altaret ?
59002022	Du ser att tron samverkade med hans gärningar , och av gärningarna blev tron fullkomlig .
59002023	Och så uppfylldes Skriften som säger : Abraham trodde Gud , och det räknades honom till rättfärdighet . Och han kallades Guds vän .
59002024	Ni ser att en människa är rättfärdig av gärningar och inte bara av tro .
59002025	Blev inte den prostituerade Rachav likaså rättfärdig av gärningar när hon välkomnade sändebuden och förde ut dem en annan väg ?
59002026	För liksom kroppen utan ande är död , så är även tro utan gärningar död .
59003001	Mina bröder , låt bara några bli lärare . Ni vet att vi ska få en mer omfattande dom .
59003002	För alla begår vi många misstag . Om någon inte felar i sitt tal är han fullkomlig och förmår tygla hela sin kropp .
59003003	Om vi lägger betsel i hästens mun för att den ska lyda oss styr vi även hela djuret .
59003004	Tänk även på skeppen . De är stora och drivs av hårda vindar , ändå styrs de av ett litet roder dit rorsmannen vill .
59003005	Likaså tungan . En liten lem , men skryter över mycket . Tänk på att minsta eld kan sätta en stor skog i brand !
59003006	Och tungan är en eld . Som en värld av orättfärdighet är tungan bland våra lemmar . Den förorenar hela kroppen och sätter tillvarons hjul i brand och är antänd av helvetet .
59003007	För all natur : fyrfotadjur , fåglar , kräldjur och havsdjur , kan tämjas och har blivit tämjda av människonaturen .
59003008	Men tungan kan ingen människa tämja . Den är rastlös och ond och full av dödligt gift .
59003009	Med den lovprisar vi Herren och Fadern , och med den förbannar vi människorna som är skapade till Guds avbild .
59003010	Från samma mun kommer lovsång och förbannelse . Mina bröder , så får det inte vara .
59003011	Från ett källsprång kan väl inte flöda både sött och bittert vatten ?
59003012	Mina bröder , kan ett fikonträd bära oliver , eller en vinstock fikon ? Lika lite kan en salt källa ge sött vatten .
59003013	Finns någon vis och förståndig hos er ? Då ska han genom god livsföring låta sina handlingar tala , med den ödmjukhet som kommer från visdom .
59003014	Men om ert hjärta rymmer bitter avund och själviskhet ska ni inte skryta och ljuga mot sanningen .
59003015	Den visdomen kommer inte från ovan utan är jordisk , sekulär , demonisk .
59003016	För där det finns avund och själviskhet finns det också oordning och allt möjligt ont .
59003017	Men visdomen från ovan är framför allt ren , dessutom fredlig , försonlig , tillmötesgående , fylld av barmhärtighet och goda frukter , opartisk och uppriktig .
59003018	Och rättfärdighetens frukt utsås i harmoni av dem som främjar harmoni .
59004001	Varifrån kommer konflikter och bråk ibland er ? Är det inte från lustarna som för krig i era kroppar ?
59004002	Ni åtrår men får inget , därför mördar ni . Ni avundas men uppnår inget , därför har ni bråk och konflikter . Ni har inget eftersom ni inte ber .
59004003	Ni ber men får inget eftersom ni ber galet , för att slösa bort allt på njutningar .
59004004	Ni otrogna , vet ni inte att vänskap med världen innebär fiendskap med Gud ? Den som därför vill vara världens vän blir Guds fiende .
59004005	Eller tror ni det är grundlöst det Skriften säger : " Den ande som Gud låtit bo i oss har en avundsjuk åtrå ? "
59004006	Men större är den nåd han ger . Därför heter det : Gud är de högmodigas motståndare , men de ödmjuka skänker han nåd .
59004007	Underordna er därför Gud . Gör motstånd mot djävulen och han ska fly ifrån er .
59004008	Närma er Gud och han ska närma sig er . Rengör era händer , ni syndare , och rena era hjärtan , ni som har kluvna själar .
59004009	Sörj och gråt i ert elände . Byt ut skrattet till sorg , och glädjen till bedrövelse .
59004010	Ödmjuka er inför Herren , och han ska upphöja er .
59004011	Bröder , förtala inte varandra . Den som förtalar en broder eller dömer sin broder förtalar och dömer lagen . Men dömer du lagen är du inte lagens görare utan dess domare .
59004012	Det finns bara en lagstiftare och domare , han som kan frälsa och fördärva . Men vem är du som dömer din nästa ?
59004013	Lyssna nu , ni som säger : " I dag eller i morgon ska vi resa till den eller den staden och stanna där ett år och göra lönsamma affärer . "
59004014	Ni vet ingenting om morgondagen . Vad är ert liv ? Ni är en rökpuff som syns ett ögonblick och sedan försvinner .
59004015	I stället borde ni säga : " Om Herren vill och vi får leva ska vi göra det eller det . "
59004016	Men nu skryter och skrävlar ni . Allt sådant skryt är ont .
59004017	Den som alltså vet hur man handlar rätt , men inte gör det , begår en synd .
59005001	Lyssna nu , ni som är rika : gråt och skrik över all den nöd som drabbar er .
59005002	Er rikedom har ruttnat och era kläder är malätna .
59005003	Ert guld och silver har rostat , och rosten ska vittna mot er och förtära er kropp som eld . Ni har samlat skatter i de sista dagarna .
59005004	Lyssna , den lön ni hållit inne från arbetarna som skördade era åkrar skriar mot er , och skördearbetarnas rop har nått öronen på härskarornas Herre .
59005005	Ni har levt i lyx och vällust på jorden . Ni har gött er själva på slaktdagen .
59005006	Ni har dömt den rättfärdige och dödat honom . Och han gör inget motstånd .
59005007	Bröder , vänta alltså tålmodigt tills Herren kommer . Tänk på hur tålmodigt jordbrukaren väntar på jordens värdefulla skörd tills den får höst - och vårregn .
59005008	Var tålmodiga även ni och styrk era hjärtan , för Herrens ankomst är nära .
59005009	Bröder , sucka inte mot varandra , så blir ni inte dömda . Lyssna , domaren står vid dörren .
59005010	Bröder , som föredömen i att lida och visa tålmodighet ska ni ha profeterna som talade i Herrens namn .
59005011	Ja , vi kallar dem saliga som håller ut . Ni har hört om Jobs uthållighet och såg hur Herren lät det sluta , för Herren är godhjärtad och barmhärtig .
59005012	Mina bröder , framför allt ska ni inte svära någon ed , vare sig vid himlen eller vid jorden eller vid något annat . Ert ja ska vara ja och ert nej vara nej , så att ni inte drabbas av dom .
59005013	Lider någon bland er ? Då ska han be . Är någon glad ? Då ska han sjunga lovsånger .
59005014	Är någon av er sjuk ? Då ska han kalla till sig församlingens äldste , och de ska smörja honom med olja i Herrens namn och be över honom .
59005015	Trons bön ska frälsa den sjuke , och Herren ska göra honom frisk . Och har han begått synder ska han få förlåtelse .
59005016	Bekänn därför era synder för varandra och be för varandra , så att ni blir helade . En rättfärdig mans bön har stor verkan och uträttar mycket .
59005017	Elia var en människa av samma natur som vi . Han bad innerligt att det inte skulle regna , och det regnade inte över landet på tre och ett halvt år .
59005018	Och sedan bad han igen , och himlen gav regn och marken bar sin gröda .
59005019	Mina bröder , om en av er avviker från sanningen och någon återför honom ,
59005020	då ska han veta : den som återför en syndare från hans villoväg frälser hans själ från döden och övertäcker många synder .
60001001	Från Petrus , Jesu Kristi apostel . Till de utvalda som lever som främlingar kringspridda bland folken i Pontos , Galatien , Kappadokien , Asien och Bithynien .
60001002	Ni är av Gud Fadern förutbestämda genom Andens helgelse till att lyda och bli bestänkta med Jesu Kristi blod . Nåd och fred till er i överflöd .
60001003	Lov och pris till vår Herre Jesu Kristi Gud och Fader . I sin stora barmhärtighet har han fött oss på nytt till ett levande hopp genom Jesu Kristi uppståndelse från de döda ,
60001004	till ett arv som inte kan förstöras , fläckas eller vissna och som är förvarat åt er i himlen .
60001005	I Guds kraft är ni beskyddade genom tron till den frälsning som finns beredd att uppenbaras i den sista tiden .
60001006	Ni gläds över detta , även om ni nu en kort tid måste bedrövas av frestelser av olika slag .
60001007	Detta för att prövningen av er tro - som är långt dyrbarare än förgängligt guld fast det ' prövas ' i eld - ska visa sig bli till lov , härlighet och pris när Jesus Kristus uppenbaras .
60001008	Honom älskar ni utan att ha sett honom . Ni ser honom ännu inte men tror på honom och jublar över honom med en obeskrivlig och överjordisk glädje ,
60001009	mottagande målet för er tro - era själars frälsning .
60001010	Om denna frälsning sökte och forskade de profeter efter som profeterade om den nåd som ni skulle få .
60001011	De försökte utröna vilken person eller vilken tid Kristi Ande i dem åsyftade när han förutsa Kristi lidanden och den härlighet som skulle följa .
60001012	Det uppenbarades för dem att det inte var sig själva utan er de tjänade med sitt budskap . Detta har nu meddelats er av dem som förkunnade evangeliet för er genom den helige Ande sänd från himlen . Det här är något som änglarna längtar att få blicka in i .
60001013	Gör er därför mentalt redo för uppbrott och var sansade . Sätt allt ert hopp till den nåd som ska tilldelas er när Jesus Kristus uppenbaras .
60001014	Som lydnadens barn ska ni inte låta er formas av begären som ni följde då ni var okunniga .
60001015	Utan var heliga i allt ni gör , liksom han som har kallat er är helig .
60001016	För det står skrivet : Ni ska vara heliga eftersom jag är helig .
60001017	Om ni anropar honom som Fader , som opartiskt dömer var och en efter hans livs gärning , lev då i gudsfruktan under den tid ni är främlingar här .
60001018	Ni vet att det inte var med förgängliga ting , silver eller guld , som ni friköptes från det tomma liv ni ärvde från era fäder ,
60001019	utan med Kristi dyrbara blod , som av ett lamm utan fel eller fläck .
60001020	Han var utsedd redan före världens skapelse men har i dessa sista tider uppenbarats för er skull .
60001021	Genom honom tror ni på Gud , som uppväckte Kristus från de döda och gav honom härlighet , så att er tro också innebär ett hopp till Gud .
60001022	Ni har i lydnad för sanningen renat era själar till uppriktig och ömsesidig kärlek . Så älska varandra innerligt av rent hjärta .
60001023	Ni är födda på nytt , inte av en förgänglig säd utan en oförgänglig , genom Guds levande och bestående ord ,
60001024	för : Människan är som gräset , och all hennes härlighet är som blomman i gräset . Gräset vissnar och blomman faller av ,
60001025	men Herrens ord blir kvar i evighet . Och detta ord har förkunnats för er .
60002001	Därför ska ni göra er av med all slags ondska , all falskhet och hyckleri och avund och allt förtal .
60002002	Som nyfödda barn ska ni längta efter den rena , andliga och förnuftiga mjölken , så att ni genom den växer till frälsning ,
60002003	eftersom ni har fått smaka Herrens mildhet .
60002004	När ni kommer till honom , den levande stenen , som är förkastad av människor men utvald och dyrbar inför Gud ,
60002005	då blir även ni själva levande stenar i ett andligt husbygge . Ni blir ett heligt prästerskap som frambär andliga offer som är välbehagliga för Gud genom Jesus Kristus .
60002006	För det står i Skriften : Se , jag lägger i Sion en sten , en utvald och dyrbar hörnsten . Och den som tror på honom ska inte bli besviken .
60002007	Så äran tillhör er som tror . Men för dem som inte tror har stenen som byggnadsarbetarna förkastade blivit en hörnsten ,
60002008	och en sten de snavar på och en klippa till anstöt . De snavar eftersom de inte lyder ordet . Så var även bestämt om dem .
60002009	Men ni är ett utvalt släkte , ett kungligt prästerskap , ett heligt folk , ett egendomsfolk , för att ni ska tillkännage hans väldiga gärningar , han som har kallat er från mörkret till sitt överväldigande ljus .
60002010	Ni som förr inte var ett folk är nu Guds folk . Ni som inte fick barmhärtighet har nu fått barmhärtighet .
60002011	Älskade , jag uppmanar er som främlingar och gäster : ge inte efter för begären från er fallna natur som för krig mot själen .
60002012	Uppför er väl bland folken , så att de som anklagar er för att vara kriminella ser allt gott ni gör och prisar Gud den dag han besöker dem .
60002013	Underordna er all samhällsordning för Herrens skull . Det kan gälla kejsaren som högste härskare ,
60002014	eller ståthållarna som är utsända av honom för att straffa de kriminella och lovorda dem som gör gott .
60002015	För det är Guds vilja att ni genom att göra gott ska få oförståndiga och okunniga människor att tiga .
60002016	Ni är fria , men använd inte friheten som en ursäkt för ondskan , utan för att tjäna Gud .
60002017	Hedra alla . Älska bröderna . Frukta Gud . Hedra kejsaren .
60002018	Ni tjänstefolk ska underordna er era herrar i all gudsfruktan , inte bara de goda och försonliga utan även de vrånga .
60002019	För det är nåd om någon får uthärda oskyldigt lidande på grund av sitt samvete inför Gud .
60002020	Hur kan det vara berömvärt att utstå misshandel när ni syndar ? Men om ni utstår lidanden fast ni gör det goda , då är det nåd i Guds ögon .
60002021	Detta blev ni kallade till eftersom även Kristus led , i ert ställe . Han lämnade åt er ett exempel för att ni ska följa i hans fotspår .
60002022	Han syndade aldrig , inte heller fanns svek i hans mun .
60002023	När han hånades svarade han inte med att håna . När han led , hotade han inte . Han överlämnade allt åt honom som dömer rättvist .
60002024	Han själv bar våra synder i sin kropp på korsets trä , för att vi , döda från synderna , ska leva för rättfärdigheten . Genom hans sår blev ni botade .
60002025	För ni var som vilsegångna får , men nu har ni vänt om till era själars herde och beskyddare .
60003001	Likaså ska ni hustrur underordna er era män , så att de som är olydiga mot ordet kan vinnas utan ord genom er livsföring som hustrur ,
60003002	när de ser ert gudfruktiga och rena liv .
60003003	Er skönhet ska inte vara något utvärtes , håruppsättningar , påhängda guldsmycken eller dyra kläder ,
60003004	utan hjärtats dolda människa med sin oförgängliga skönhet av en ödmjuk och stillsam ande . Det är dyrbart i Guds ögon .
60003005	För så var det även tidigare , när de heliga kvinnor som satte sitt hopp till Gud visade sin skönhet . De underordnade sig sina män ,
60003006	så som Sara var lydig mot Abraham och kallade honom herre . Hennes döttrar är ni då ni gör det goda och inte låter er skrämmas av något .
60003007	Vidare ska ni män leva förståndigt tillsammans med era hustrur eftersom hon är den svagare . Visa henne aktning som medarvinge till livets nåd , så att era böner inte blir hindrade .
60003008	Till sist , lev alla i samförstånd , medkänsla , ömsesidig kärlek . Var godhjärtade och ödmjuka .
60003009	Bemöt inte ont med ont eller hån med hån . Tvärtom ska ni välsigna , eftersom ni är kallade att ärva välsignelse .
60003010	För den som älskar livet och vill se goda dagar måste upphöra att tala ont och svekfullt .
60003011	Han ska undvika det onda och göra gott , söka och sträva efter harmoni .
60003012	För Herren ser till de rättfärdiga och han lyssnar till deras bön . Men Herren är emot dem som lever i ondska .
60003013	Vem kan skada er om ni ivrar för det goda ?
60003014	Men även om ni får lida på grund av rättfärdighet är ni saliga . Och räds inte det som de räds för . Låt er inte heller skrämmas .
60003015	Men Herren Kristus ska ni hålla helig i era hjärtan . Stå alltid redo att försvara er inför var och en som begär skäl för det hopp ni har .
60003016	Men gör det ödmjukt och med gudsfruktan och med gott samvete , så att de som talar illa om er goda livsföring i Kristus får skämmas för sitt förtal .
60003017	Det är nämligen bättre att lida för goda gärningar , om det är Guds vilja , än för onda .
60003018	För även Kristus led för era synder en gång för alla . En rättfärdig led i orättfärdigas ställe , för att leda er till Gud . Hans kropp dödades , men han gjordes levande i Anden .
60003019	I Anden gick han till andarna i fängelset och proklamerade
60003020	för dem som var olydiga den gången när Gud tålmodigt väntade i Noas dagar medan arken byggdes . I den blev endast åtta personer frälsta genom vatten .
60003021	På motsvarande sätt frälser dopet nu också er . Det innebär inte att kroppen renas från smuts utan att man vädjar till Gud om ett gott samvete genom Jesu Kristi uppståndelse ,
60003022	han som har stigit upp till himlen och sitter på Guds högra sida , efter att änglar och makter och krafter har lagts under honom .
60004001	Då nu Kristus har lidit i sin kropp ska även ni beväpna er med samma inställning . För den som har lidit i sin kropp har slutat synda ,
60004002	så att han resten av tiden här i sin kropp inte följer mänskliga lustar utan Guds vilja .
60004003	För ni har länge nog levt som hednafolken vill , i liderligheter , lustar , fylleri , supfestande , dryckeslag , vidrig avgudadyrkan .
60004004	Därför häpnar de och skymfar er när ni inte längre rusar ner med dem i samma flod av utsvävningar .
60004005	De ska stå till svars inför honom som står redo att döma levande och döda .
60004006	Av följande skäl förkunnades nämligen evangeliet också för dem som nu är döda : även om de dömdes kroppsligen likt alla människor , så skulle de få leva andligen likt Gud .
60004007	Slutet på allting är nära . Var därför omdömesgilla och sansade så att ni kan be .
60004008	Framför allt ska ni älska varandra innerligt , eftersom kärleken övertäcker många synder .
60004009	Var gästfria mot varandra utan att muttra .
60004010	Som goda förvaltare av Guds mångfaldiga nåd ska ni tjäna varandra , var och en med den nådegåva han har fått .
60004011	Den som talar ska tala Guds ord . Den som tjänar ska tjäna med den styrka som Gud ger . Detta för att Gud i allt ska bli förhärligad genom Jesus Kristus . Hans är äran och makten i evigheters evighet . Amen .
60004012	Älskade , förvånas inte över det eldprov ni genomgår , som om det hände er något oväntat .
60004013	Gläd er i stället över att ni får dela Kristi lidanden , så att även ni kan jubla av glädje när hans härlighet uppenbaras .
60004014	Ni är saliga om ni hånas för att ni tillhör Kristus , eftersom härlighetens Ande , Guds Ande , vilar över er .
60004015	Se till att ingen av er får lida som mördare eller tjuv eller kriminell eller spion .
60004016	Men om någon lider som kristen ska han inte skämmas utan förhärliga Gud i denna sak .
60004017	Tiden är nämligen inne för domen , och den börjar med Guds husfolk . Men om den börjar med oss , vad blir då slutet för dem som inte lyder Guds evangelium ?
60004018	Och om det är mycket svårt för den rättfärdige att vara frälst , hur ska det då bli för den gudlöse och syndaren ?
60004019	Därför ska de som lider efter Guds vilja anförtro sina själar åt en trofast Skapare medan de gör det goda .
60005001	Jag som är medäldste och vittne till Kristi lidande och som ska få del av den härlighet som kommer att uppenbaras , uppmanar nu de äldste bland er :
60005002	var herdar för Guds hjord hos er och vaka över den , inte av tvång utan av fri vilja , så som Gud vill , inte av girighet utan av hängivenhet .
60005003	Ni ska inte härska över dem ni har fått ansvaret för , utan var föredömen för hjorden .
60005004	Och när den högste Herden uppenbaras ska ni få härlighetens segerkrans som aldrig vissnar .
60005005	Och ni yngre män , underordna er de äldste . Och ni allesammans , klä er i ödmjukhet mot varandra , för Gud är de högmodigas motståndare , men de ödmjuka skänker han nåd .
60005006	Därför ska ni ödmjuka er under Guds mäktiga hand , så ska han upphöja er när tiden är inne .
60005007	Kasta alla era bekymmer på honom , för han har omsorg om er .
60005008	Var sansade och vaksamma . Er fiende djävulen stryker omkring som ett rytande lejon och söker efter någon att sluka .
60005009	Gör motstånd mot honom , starka i tron . Ni vet att era bröder här i världen fullbordar samma lidanden .
60005010	Efter att ni en kort tid har lidit ska all nåds Gud , som har kallat er till sin eviga härlighet i Kristus , fullända er , stödja och styrka er , och göra er orubbliga .
60005011	Hans är makten i evighet . Amen .
60005012	Genom Silvanus , som jag håller för en trofast broder , har jag i korthet skrivit för att trösta och förmana er , och för att intyga att detta är Guds sanna nåd som ni ska stå fasta i .
60005013	Församlingen i Babylon , utvald liksom ni , hälsar till er . Så gör även min son Markus .
60005014	Hälsa varandra med kärlekens kyss . Fred till alla er som är i Kristus .
61001001	Från Simeon Petrus , Jesu Kristi tjänare och apostel . Till dem som har mottagit samma dyrbara tro som vi genom rättfärdigheten från vår Gud och Frälsare Jesus Kristus .
61001002	Nåd och fred till er i överflöd genom kunskap om Gud och vår Herre Jesus .
61001003	Hans gudomliga makt har skänkt oss allt som hör till liv och gudsfruktan genom kunskapen om honom som har kallat oss genom sin härlighet och höghet .
61001004	Genom det har han skänkt oss sina dyrbara och storslagna löften , för att ni i kraft av dem ska få del av gudomlig natur efter att ni undflytt det fördärv som råder i världen på grund av begäret .
61001005	Och just därför ska ni hängivet låta er tro visa sig i dygd , i dygden insikt ,
61001006	i insikten självbehärskning , i självbehärskningen uthållighet , i uthålligheten gudsfruktan ,
61001007	i gudsfruktan ömsesidig godhet och i godheten kärlek .
61001008	För om detta finns hos er och tillväxer blir ni aktiva och fruktbärande när det gäller kunskap om vår Herre Jesus Kristus .
61001009	Men den som saknar detta är närsynt eller blind och har glömt att han blev renad från tidigare synder .
61001010	Bröder , gör verkligen allt ni kan för att befästa er kallelse och utväljelse . För om ni gör det ska ni aldrig falla .
61001011	Då ska dörren till vår Herre och Frälsare Jesu Kristi eviga rike öppnas på vid gavel för er .
61001012	Därför tänker jag alltid påminna er om allt detta , fastän ni känner till det och står fasta i den sanning som ni har .
61001013	Jag ser det som min plikt att hålla er vakna genom mina påminnelser så länge jag bor i kroppen .
61001014	Jag vet att jag snart ska lämna min kropp , det har vår Herre Jesus Kristus gjort klart för mig .
61001015	Men jag ska göra allt jag kan för att ni även efter min bortgång alltid ska kunna minnas dessa ting .
61001016	För vi följde inte några listigt hopdiktade myter när vi tillkännagav för er vår Herre Jesu Kristi makt och hans ankomst , utan vi såg med egna ögon Jesu majestät .
61001017	Han mottog nämligen ära och härlighet av Gud Fadern när en röst kom till honom från den majestätiska härligheten : Det här är min Son , den Älskade , som jag gläds över .
61001018	Den rösten hörde vi själva ljuda från himlen när vi var med honom på det heliga berget .
61001019	Vi har även profeternas pålitliga ord . Ni gör väl om ni uppmärksammar det , som på en lykta som lyser i ett mörkt rum , tills dagen gryr och morgonstjärnan går upp i era hjärtan .
61001020	Framför allt ska ni veta att ingen profetia i Skriften har tillkommit genom någons egen tolkning .
61001021	För ingen profetia har blivit till genom mänsklig vilja , utan drivna av den helige Ande har människor talat ord från Gud .
61002001	Men det fanns också falska profeter bland Israels folk , liksom det även bland er kommer att finnas falska lärare . De ska introducera doktriner som leder till förtappelse och även förneka den Härskare som har friköpt dem . Det ska inte dröja innan de fört sig själva till förtappelsen .
61002002	Många ska följa dem i deras liderligheter , och på grund av dem kommer sanningens väg att skymfas .
61002003	I sin girighet kommer de att utnyttja er med uppdiktade historier . Domen över dem är sedan länge aktiverad och deras förtappelse sover inte .
61002004	För Gud skonade inte de änglar som hade syndat utan kastade dem långt ner i helvetet och överlämnade dem åt mörkrets kedjor för att där förvaras till domen .
61002005	Och Gud skonade inte den gamla världen men bevarade Noa , rättfärdighetens förkunnare , med sju andra , när han sände floden över de gudlösas värld .
61002006	Städerna Sodom och Gomorra dömde han till förödelse och lade dem i aska . De utgör ett exempel på vad som väntar dem som lever gudlöst .
61002007	Men han räddade den rättfärdige Lot som led av de laglösas liderliga livsföring .
61002008	För den rättfärdige mannen bodde ibland dem och plågades dagligen i sin rättfärdiga själ av att se och höra deras laglösa handlingar .
61002009	Herren vet alltså hur han ska rädda de gudfruktiga ur frestelsen . Men de orättfärdiga förvarar han under straff fram till domens dag ,
61002010	särskilt dem som följer sin fallna naturs fördärvade begär och föraktar Herrens auktoritet . Självsäkert och arrogant drar de sig inte för att smäda majestätiska väsen ,
61002011	fastän änglar som har långt större makt och styrka inte uttalar någon smädande dom mot dem inför Herren .
61002012	Dessa som smädar vad de inte begriper är som oförnuftiga djur som av naturen är födda till att fångas och dödas . I sitt fördärv ska de dödas .
61002013	De ska få lida ont som lön för sin orättfärdighet . De njuter av att festa mitt på ljusa dagen , de är helt nedsmutsade , de vältrar sig i försåtliga njutningar när de kalasar med er ,
61002014	de har ögon fulla av hor , de får inte nog av synd , de förleder osäkra själar , de har hjärtan tränade i girighet , de är förbannelsens barn ,
61002015	de har avvikit från den raka vägen och gått vilse , de har följt samma väg som Bileam , Bosors son , som älskade orättfärdighetens lön .
61002016	Men han blev tillrättavisad för sin överträdelse . En stum åsna talade med människoröst och förhindrade profetens vanvett .
61002017	De är källor utan vatten , och dimmor jagade av stormvindar . Det djupaste mörker är förvarat åt dem .
61002018	Deras ord är uppblåsta och tomma . Och i den fallna naturens lustar och liderligheter lockar de till sig människor som i sanning har undflytt sådana som lever i villfarelse .
61002019	De lovar dem frihet men är själva slavar under fördärvet , eftersom man är slav under det man betvingas av .
61002020	För om de , efter att ha undflytt världens orenhet genom kunskap om Herren och Frälsaren Jesus Kristus , åter har insnärjts och betvingats av den , då är tillståndet värre för dem nu än förut .
61002021	Det hade varit bättre om de aldrig haft kunskap om rättfärdighetens väg , än att ha kunskap om den och sedan vända ryggen åt det heliga bud som överlämnats till dem .
61002022	Det har gått med dem enligt det sanna ordspråket : En hund återvänder till sina spyor , och : " Ett tvättat svin vältrar sig i gyttjan . "
61003001	Älskade , det här är nu mitt andra brev till er . I båda har jag genom mina påminnelser velat väcka ert rena sinne .
61003002	Detta för att ni ska minnas orden som de heliga profeterna förutsa och buden från Herren och Frälsaren genom era apostlar .
61003003	Framför allt ska ni veta att i de sista dagarna kommer det hånare som följer sina lustar . De hånar er
61003004	och säger : " Vad hände med löftet om hans ankomst ? Från det att våra fäder dog har ju allting varit som från världens början . "
61003005	De bortser medvetet från att det för länge sedan fanns himlar , och en jord som uppstod ur vatten och genom vatten av Guds ord .
61003006	Och genom det dränktes den dåtida världen i vatten och gick under .
61003007	Men de himlar och den jord som nu finns är genom samma ord sparade åt elden . De bevaras till den dag då de gudlösa människorna ska dömas och gå förtappade .
61003008	Men älskade , glöm inte detta : för Herren är en dag som tusen år och tusen år som en dag .
61003009	Herren dröjer inte med att uppfylla sitt löfte så som några påstår , utan han har tålamod med er eftersom han inte vill att någon ska gå förlorad utan att alla ska bli omvända .
61003010	Men Herrens dag ska komma som en tjuv . Den dagen ska himlarna försvinna med ett stormande dån och himlakroppar förstöras av eld . Och jorden och allt som människan har gjort där ska upphöra att existera .
61003011	Då nu allt detta ska förstöras måste ni vara sådana som lever heligt och gudfruktigt
61003012	medan ni väntar på Guds dag och påskyndar dess ankomst , dagen som får himlar att förstöras av eld och himlakroppar att smälta av hetta .
61003013	Men efter hans löfte väntar vi på nya himlar och en ny jord där rättfärdighet bor .
61003014	Därför , älskade , eftersom ni väntar på detta ska ni göra allt ni kan för att bli sedda av honom utan fläck eller brist , och ha fred med honom .
61003015	Och betrakta vår Herres tålamod som en frälsning . Om det har även vår käre broder Paulus skrivit till er med den visdom han har fått ,
61003016	vilket han gör i alla sina brev när han talar om detta . I hans brev är inte allting lätt att förstå , och det är något som okunniga och labila människor kan förvränga - något de gör med de övriga Skrifterna - till deras eget fördärv .
61003017	Därför , älskade , då ni nu i förväg har fått veta detta ska ni vara uppmärksamma så att ni inte dras med i de laglösas villfarelse och förlorar fotfästet .
61003018	Men väx till i nåd och kunskap om vår Herre och Frälsare Jesus Kristus . Hans är äran , nu och till evighetens dag .
62001001	Det som var från begynnelsen , det vi har hört , det vi med egna ögon har sett , det vi betraktade och det våra händer rörde vid – vi talar om livets ord .
62001002	Livet uppenbarades , vi har sett det och vittnar om det , och förkunnar för er det eviga livet som var hos Fadern och uppenbarades för oss .
62001003	Det vi har sett och hört förkunnar vi även för er , för att också ni ska ha gemenskap med oss . Och vår gemenskap är med Fadern och hans Son Jesus Kristus .
62001004	Vi skriver detta för att vår glädje ska vara fullkomlig .
62001005	Detta är det budskap som vi har hört från honom och som vi förkunnar för er : Gud är ljus och det finns inte minsta mörker i honom .
62001006	Om vi påstår att vi har gemenskap med honom men vandrar i mörkret , då ljuger vi och lever inte efter sanningen .
62001007	Om vi vandrar i ljuset , liksom han är i ljuset , då har vi gemenskap med varandra , och blodet från Jesus , hans Son , renar oss från all synd .
62001008	Om vi påstår att vi är syndfria , bedrar vi oss själva och sanningen finns inte i oss .
62001009	Om vi bekänner våra synder är han trofast och rättfärdig , så att han förlåter oss våra synder och renar oss från all orättfärdighet .
62001010	Om vi påstår att vi inte har syndat gör vi honom till en lögnare , och hans ord är inte i oss .
62002001	Mina barn , detta skriver jag till er för att ni inte ska synda . Men om någon syndar har vi en försvarare hos Fadern , Jesus Kristus som är rättfärdig .
62002002	Han är den som avvänt Guds vrede och tagit våra synder , och inte bara våra utan även hela världens .
62002003	Och vi vet att vi har lärt känna honom om vi håller hans bud .
62002004	Den som säger : " Jag känner honom , " men inte håller hans bud , är en lögnare och sanningen finns inte i honom .
62002005	Men den som håller hans ord , i honom är Guds kärlek i sanning fulländad . Det är så vi vet att vi är i honom .
62002006	Den som påstår sig förbli i honom måste också själv leva så som Jesus levde .
62002007	Älskade , det jag skriver till er är inte ett nytt bud utan ett gammalt som ni har haft från början . Detta gamla bud är ordet som ni har fått höra .
62002008	Ändå är det som jag skriver till er ett nytt bud , vilket är sant i honom och i er , eftersom mörkret viker och det sanna ljuset redan lyser .
62002009	Den som påstår sig vara i ljuset men hatar sin broder är ännu kvar i mörkret .
62002010	Den som älskar sin broder förblir i ljuset och det finns inget i honom som leder till fall .
62002011	Men den som hatar sin broder är i mörkret och vandrar i mörkret . Han vet inte vart han går eftersom mörkret har förblindat hans ögon .
62002012	Barn , jag skriver till er , för ni har fått era synder förlåtna på grund av hans namn .
62002013	Fäder , jag skriver till er , för ni känner honom som är från begynnelsen . Unga män , jag skriver till er , för ni har besegrat den onde .
62002014	Barn , jag har skrivit till er , för ni känner Fadern . Fäder , jag har skrivit till er , för ni känner honom som är från begynnelsen . Unga män , jag har skrivit till er , för ni är starka och Guds ord förblir i er och ni har besegrat den onde .
62002015	Älska inte världen och inte heller det som finns i världen . Om någon älskar världen finns inte Faderns kärlek i honom .
62002016	För allt som finns i världen , den fallna naturens begär och ögonens begär och högfärd över livsstil och tillgångar , det kommer inte från Fadern utan från världen .
62002017	Och världen och dess begär försvinner , men den som utför Guds vilja förblir i evighet .
62002018	Barn , den sista tiden är här . Och som ni har hört att Antikrist ska komma så har också nu många antikrister trätt fram . Utifrån det förstår vi att den sista tiden är här .
62002019	De har gått ut från oss , men de hörde inte till oss . För om de hade hört till oss hade de stannat hos oss . Men det skulle bli uppenbart att inte alla hör till oss .
62002020	Men ni har blivit smorda av den Helige och ni har alla kunskap .
62002021	Jag har inte skrivit till er för att ni är okunniga om sanningen , utan för att ni har kunskap om den och vet att ingen lögn finns i sanningen .
62002022	Vem är lögnaren om inte den som förnekar att Jesus är Kristus ? Antikrist är den som förnekar Fadern och Sonen .
62002023	Den som förnekar Sonen har heller inte Fadern . Den som bekänner Sonen har också Fadern .
62002024	Ni ska låta det ni har hört från början förbli i er . Om det ni har hört från början förblir i er ska även ni förbli i Sonen och i Fadern .
62002025	Och detta är löftet som han gav oss : det eviga livet .
62002026	Jag skriver det här till er med tanke på dem som försöker vilseleda er .
62002027	Men i er förblir den smörjelse som ni har tagit emot av honom , och ni behöver ingen som undervisar er , utan allt vad hans smörjelse lär er är sant och inte lögn . Förbli i honom , så som han har lärt er .
62002028	Och nu , barn , förbli i honom , så att vi kan vara frimodiga när han uppenbarar sig och inte bli bortvisade från honom med skam vid hans ankomst .
62002029	Om ni vet att han är rättfärdig förstår ni också att var och en som lever rättfärdigt är född av honom .
62003001	Tänk vilken kärlek Fadern har skänkt oss ! Detta att vi får kallas Guds barn , vilket vi också är . Orsaken till att världen inte känner oss är att den inte har lärt känna honom .
62003002	Älskade , vi är nu Guds barn , men det har ännu inte uppenbarats vad vi ska bli . Vi vet att när han uppenbaras ska vi bli lika honom , för vi ska se honom sådan han är .
62003003	Och den som har detta hopp till honom renar sig , liksom Kristus är ren .
62003004	Den som lever i synd begår lagbrott , för synd är laglöshet .
62003005	Och ni vet att Jesus uppenbarades för att avlägsna synderna , och i honom finns ingen synd .
62003006	Den som förblir i honom lever inte i synd . Den som lever i synd har varken sett honom eller lärt känna honom .
62003007	Barn , låt ingen föra er vilse . Den som lever rättfärdigt är rättfärdig , liksom Kristus är rättfärdig .
62003008	Den som lever i synd är av djävulen , för djävulen har syndat från begynnelsen . Orsaken till att Guds Son uppenbarades var att han skulle utplåna djävulens gärningar .
62003009	Den som är född av Gud lever inte i synd , för Guds säd förblir i honom . Och han kan inte leva i synd eftersom han är född av Gud .
62003010	Så blir det tydligt vilka som är Guds barn och vilka som är djävulens barn : den som inte lever rättfärdigt och den som inte älskar sin broder , är inte av Gud .
62003011	För detta är budskapet som ni har hört från början : vi ska älska varandra .
62003012	Vi ska inte likna Kain , som var av den onde och slaktade sin bror . Och varför slaktade Kain honom ? Därför att hans gärningar var onda medan broderns var rättfärdiga .
62003013	Bröder , var inte förvånade om världen hatar er .
62003014	Vi vet att vi har passerat från döden till livet eftersom vi älskar bröderna . Den som inte älskar blir kvar i döden .
62003015	Den som hatar sin broder är en mördare , och ni vet att ingen mördare bär evigt liv inom sig .
62003016	Genom att Jesus gav sitt liv för oss har vi lärt känna kärleken . Även vi är skyldiga att ge vårt liv för bröderna .
62003017	Om någon som har denna världens tillgångar ser sin broder lida nöd men stänger sitt hjärta för honom , hur kan då Guds kärlek förbli i honom ?
62003018	Barn , vi ska inte älska med ord och tunga utan med handling och sanning .
62003019	Och då vet vi att vi är av sanningen och kan inför honom lugna vårt hjärta ,
62003020	för om vårt hjärta fördömer oss är Gud större än vårt hjärta och förstår allt .
62003021	Älskade , om vårt hjärta inte fördömer oss har vi frimodighet inför Gud .
62003022	Och vad vi än ber om får vi av honom , för vi håller hans bud och gör det som är välbehagligt för honom .
62003023	Detta är hans bud : vi ska tro på hans Son Jesu Kristi namn och älska varandra så som han har befallt oss .
62003024	Den som håller hans bud förblir i Gud och Gud i honom . Och att han förblir i oss vet vi av Anden som han har skänkt oss .
62004001	Älskade , tro inte alla andar utan pröva andarna om de kommer från Gud , för många falska profeter har gått ut i världen .
62004002	Så känner ni igen Guds Ande : varje ande som bekänner att Jesus Kristus har kommit som verklig människa är från Gud .
62004003	Men varje ande som inte bekänner Jesus är inte från Gud . Det är Antikrists ande , som ni har hört ska komma och som redan nu är i världen .
62004004	Barn , ni är från Gud och har besegrat dem , för han som är i er är större än han som är i världen .
62004005	De är från världen och därför talar de som världen talar , och världen lyssnar på dem .
62004006	Vi är från Gud . Den som känner Gud lyssnar på oss . Den som inte är från Gud lyssnar inte på oss . Det är så vi känner igen sanningens Ande och villfarelsens ande .
62004007	Älskade , vi ska älska varandra , för kärleken är från Gud , och den som älskar är född av Gud och känner Gud .
62004008	Den som inte älskar känner inte Gud , för Gud är kärlek .
62004009	Så uppenbarades Guds kärlek i oss : Gud sände sin ende Son till världen för att vi ska leva genom honom .
62004010	Detta är kärleken : inte att vi älskade Gud utan att han älskade oss och sände sin Son för att avvända sin vrede och ta våra synder .
62004011	Älskade , har Gud älskat oss så , måste även vi älska varandra .
62004012	Ingen har någonsin sett Gud . Om vi älskar varandra förblir Gud i oss och hans kärlek är fulländad i oss .
62004013	Att vi förblir i honom och han i oss , det vet vi därför att han har skänkt oss av sin Ande .
62004014	Vi har sett och kan vittna om att Fadern har sänt Sonen som världens Frälsare .
62004015	Den som bekänner att Jesus är Guds Son , i honom förblir Gud , och han förblir i Gud .
62004016	Och vi har lärt känna och tror på den kärlek som Gud har i oss . Gud är kärlek och den som förblir i kärleken förblir i Gud , och Gud förblir i honom .
62004017	Så är kärleken fulländad med oss : att vi kan ha frimodighet på domens dag . För sådan som Kristus är , sådana är också vi i denna världen .
62004018	Det finns ingen rädsla i kärleken utan den fulländade kärleken kastar ut rädslan . För rädsla har med straff att göra och den som är rädd är inte fulländad i kärleken .
62004019	Vi älskar därför att han först älskade oss .
62004020	Om någon säger : ” Jag älskar Gud , ” men hatar sin broder , då är han en lögnare . För den som inte älskar sin broder som han har sett , kan inte älska Gud som han inte har sett .
62004021	Och detta bud har vi från honom : den som älskar Gud ska också älska sin broder .
62005001	Alla som tror att Jesus är Kristus , är född av Gud , och den som älskar Fadern älskar också den som är född av honom .
62005002	Vi vet att vi älskar Guds barn när vi älskar Gud och utför hans bud .
62005003	För kärleken till Gud innebär att vi håller hans bud . Och hans bud är inte tunga
62005004	eftersom allt som är fött av Gud besegrar världen . Och detta är den seger som har besegrat världen - vår tro .
62005005	Vem kan besegra världen utom den som tror att Jesus är Guds Son ?
62005006	Jesus Kristus är den som kom genom vatten och blod . Inte bara med vattnet , utan med vattnet och med blodet . Och det är Anden som vittnar eftersom Anden är sanningen .
62005007	För det är tre som vittnar :
62005008	Anden och vattnet och blodet , och dessa tre är ett .
62005009	Vi godtar människors vittnesbörd , men Guds är överlägset , för detta är Guds vittnesbörd : han har vittnat om sin Son .
62005010	Den som tror på Guds Son har vittnesbördet inom sig . Den som inte tror på Gud gör honom till en lögnare genom att inte tro på vittnesbördet som Gud har avlagt om sin Son .
62005011	Och detta är vittnesbördet : Gud har skänkt oss evigt liv , och det livet är i hans Son .
62005012	Den som har Sonen har livet . Den som inte har Guds Son har inte livet .
62005013	Jag har skrivit detta till er som tror på Guds Sons namn , för att ni ska veta att ni har evigt liv .
62005014	Och det här är den tillit vi har till honom : om vi ber om något efter hans vilja så lyssnar han på oss .
62005015	Och då vi vet att han lyssnar på oss vad vi än ber om , så vet vi att vi har det som vi bett honom om .
62005016	Om någon ser sin broder begå en synd som inte leder till döden , då ska han be och Gud ska ge honom liv . Detta avser dem som begår synd som inte leder till döden . Det finns synd som leder till döden , jag säger inte att man ska be för sådan .
62005017	All orättfärdighet är synd , men det finns synd som inte leder till döden .
62005018	Vi vet att ingen som är född av Gud lever i synd . Den som blivit född av Gud bevarar sig själv och den onde rör honom inte .
62005019	Vi vet att vi är från Gud , och hela världen befinner sig i den ondes våld .
62005020	Vi vet att Guds Son har kommit och skänkt oss förstånd så att vi kan känna den Sanne . Och vi är i den Sanne , i hans Son Jesus Kristus . Han är den sanne Guden och evigt liv .
62005021	Barn , håll er ifrån avgudarna .
63001001	Från den Äldste . Till den utvalda frun och hennes barn som jag i sanning älskar , och inte bara jag utan alla som känner sanningen .
63001002	Vi älskar på grund av sanningen som förblir i oss och som ska vara med oss i evighet .
63001003	Nåd , barmhärtighet och fred ska vara med oss , från Gud Fadern och från Jesus Kristus , Faderns Son , i sanning och kärlek .
63001004	Jag blev överlycklig när jag fann att en del av dina barn lever i sanningen efter det bud som vi mottog av Fadern .
63001005	Och nu vädjar jag till dig , min fru , att vi ska älska varandra . Vad jag skriver är inte ett nytt bud utan något vi haft från början .
63001006	Och detta är kärleken : att vi lever efter hans bud . Detta är det bud som ni har hört från början , att ni ska leva i det .
63001007	Många irrlärare har nämligen gått ut i världen . De bekänner inte att Jesus Kristus har kommit som verklig människa . Där har ni Irrläraren och Antikrist .
63001008	Var uppmärksamma så att ni inte förlorar det vi har arbetat för utan får full lön .
63001009	Den som inte förblir i Kristi lära utan går utöver den , har inte Gud . Den som förblir i läran har både Fadern och Sonen .
63001010	Om någon kommer till er utan denna lära ska ni inte låta honom stiga in i huset och inte välkomna honom ,
63001011	för den som välkomnar en sådan gör sig delaktig i hans onda gärningar .
63001012	Jag har mycket att skriva till er , men jag vill inte använda papper och bläck utan hoppas få komma till er och tala ansikte mot ansikte , så att vår glädje blir fullkomlig .
63001013	Din utvalda systers barn hälsar till dig .
64001001	Från den Äldste . Till den älskade Gaius , som jag i sanning älskar .
64001002	Älskade , jag ber att allt ska gå dig väl och att du får vara frisk , liksom allt är väl med din själ .
64001003	Jag blev överlycklig när bröder kom och vittnade om sanningen hos dig , hur du lever i sanningen .
64001004	Inget gläder mig mer än att höra att mina barn lever i sanningen .
64001005	Älskade , du visar dig lojal i allt du gör för bröderna , även fast de är främlingar .
64001006	De har vittnat inför församlingen om din kärlek . Du gör väl om du hjälper dem vidare på ett sätt som är Gud värdigt .
64001007	För de har rest ut för Namnets skull och tar inte emot något från hednafolken .
64001008	Därför är det vår plikt att sörja för sådana män , så att vi blir medarbetare till sanningen .
64001009	Jag skrev några ord till församlingen . Men Diotrefes som älskar att styra och ställa bland dem vill inte veta av oss .
64001010	Om jag kommer ska jag därför ta upp vad han gör , hur han pratar illvilligt nonsens om oss . Och inte nog med det , han vägrar ta emot bröderna och hindrar dem som vill göra det och driver bort dem från församlingsgemenskapen .
64001011	Älskade , följ inte dåliga exempel utan goda . Den som gör gott är av Gud , den som lever i ondska har inte sett Gud .
64001012	Demetrios har fått ett gott vittnesbörd av alla , och från sanningen själv . Även vi kan intyga det , och du vet att vårt vittnesbörd är sant .
64001013	Jag har mycket att skriva till dig , men jag vill inte använda bläck och penna .
64001014	Men jag hoppas snart få träffa dig så att vi kan talas vid ansikte mot ansikte .
64001015	Jag önskar dig frid . Vännerna hälsar till dig . Hälsa vännerna vid namn .
65001001	Från Judas , Jesu Kristi tjänare och Jakobs bror . Till de kallade , som är älskade i Gud Fadern och bevarade för Jesus Kristus .
65001002	Barmhärtighet , fred och kärlek till er i överflöd .
65001003	Älskade , jag var mycket angelägen att skriva till er om vår gemensamma frälsning . Men jag fann det nödvändigt att skriva och uppmana er att kämpa för den tro som en gång för alla har överlämnats åt de heliga .
65001004	För det har nästlat sig in några människor som det för länge sedan är skrivet om att de ska drabbas av denna fördömelse . De är gudlösa och förvanskar vår Guds nåd till liderlighet och förnekar vår ende Härskare och Herre , Jesus Kristus .
65001005	Även om ni känner till allt vill jag påminna er om att Jesus först frälste ett folk ur Egypten och sedan dödade dem som inte trodde .
65001006	Och de änglar som inte behöll sin höga ställning utan övergav sin egen boning , dem håller han i förvar i mörker med eviga bojor till den stora dagens dom .
65001007	Likaså med Sodom och Gomorra och de omgivande städerna , som på samma sätt bedrev otukt och sökte perverst könsumgänge . Att de nu lider straff i evig eld utgör ett varnande exempel .
65001008	Likadant gör dessa . Utifrån sina drömmar orenar de sina kroppar , förkastar Herrens auktoritet , och smädar majestätiska väsen .
65001009	Men när ärkeängeln Mikael hade ordväxling med djävulen och tvistade om Moses kropp vågade han inte uttala någon smädande dom utan sa : " Herren ska tillrättavisa dig . "
65001010	Men de där smädar allt vad de inte begriper . Och det som de förstår med sina instinkter , liksom de oförståndiga djuren , det fördärvar de sig själva med .
65001011	Fördömelse över dem ! De har slagit in på Kains väg . De har för penningens skull kastat sig in i Bileams villfarelse . De har gjort uppror som Korach och gått förlorade .
65001012	De är klipprev vid era kärleksmåltider . De festar skamlöst med er . De är själviska ' herdar . ' De är moln utan regn bortdrivna av vindar . De är höstträd utan frukt och uppryckta med rötterna , två gånger döda .
65001013	De är vilda havsvågor som skummar av sina skamligheter . De är irrande stjärnor som det djupaste mörker är förvarat åt för evigt .
65001014	Det var också om dem som Henok i det sjunde släktledet efter Adam profeterade : " Lyssna , Herren kommer med sina tusentals skaror av heliga
65001015	för att verkställa dom mot alla , och för att överbevisa alla gudlösa om deras gudlösa handlingar och för alla hårda ord som dessa gudlösa syndare har talat mot honom . "
65001016	De gnäller och är missnöjda och följer sina lustar . Ur deras munnar kommer uppblåsta ord , och de smickrar folk för att utnyttja dem .
65001017	Men ni , älskade , kom ihåg vad som är förutsagt av vår Herre Jesu Kristi apostlar .
65001018	De sa till er : " I den sista tiden ska hånare träda fram som följer sina egna gudlösa lustar . "
65001019	Det är sådana som vållar splittring , de är sekulära och saknar Anden .
65001020	Men ni , älskade , uppbygg er själva på er allra heligaste tro , be i den helige Ande ,
65001021	håll er kvar i Guds kärlek , invänta vår Herre Jesu Kristi barmhärtighet som skänker er evigt liv .
65001022	Mot dem som ifrågasätter ska ni vara barmhärtiga .
65001023	Andra ska ni frälsa genom att rycka dem ur elden . Andra ska ni visa barmhärtighet med fruktan , i avsky även för deras av kroppen besudlade kläder .
65001024	Han som förmår bevara er från fall och ställa er inför sin härlighet , felfria och jublande -
65001025	den ende Guden , vår Frälsare , genom Jesus Kristus vår Herre - honom tillhör ära , majestät , styrka och makt , före all tid och nu och i all evighet . Amen .
66001001	Detta är en uppenbarelse från Jesus Kristus , som Gud gav honom för att visa sina tjänare vad som snart måste ske . Han gjorde det känt genom att sända sin ängel till sin tjänare Johannes ,
66001002	som sedan vittnat om Guds ord och Jesu Kristi vittnesbörd , allt han har sett .
66001003	Salig är den som läser upp och saliga är de som lyssnar till profetians ord och håller det som står skrivet i den . För tiden är nära .
66001004	Från Johannes till de sju församlingarna i Asien . Nåd till er och fred från honom som är och som var och som kommer , och från de sju Andarna framför hans tron ,
66001005	och från Jesus Kristus , det trovärdiga vittnet , den förstfödde från de döda och härskaren över jordens kungar . Han som älskar oss och har befriat oss från våra synder med sitt blod
66001006	och gjort oss till ett kungadöme , till präster åt sin Gud och Fader - honom tillhör äran och makten i evigheters evighet . Amen .
66001007	Lyssna , han kommer med molnen , och varje öga ska se honom , även de som har genomborrat honom , och alla jordens folk ska jämra sig över honom . Så ska ske . Amen .
66001008	” Jag är Alfa och Omega , ” säger Herren Gud , ” han som är och som var och som kommer , den Allsmäktige . ”
66001009	Jag , Johannes , er broder , som tillsammans med er delar lidandet och riket och uthålligheten i Jesus , befann mig på ön Patmos på grund av Guds ord och Jesu vittnesbörd .
66001010	Jag kom i Anden på Herrens dag och hörde bakom mig en stark röst likt en trumpet , och den sa :
66001011	" Skriv ner i en bokrulle vad du ser och skicka den till de sju församlingarna : Efesos , Smyrna , Pergamon , Thyatira , Sardes , Filadelfia och Laodikeia . "
66001012	Jag vände mig om för att se vems röst det var som talade till mig . Då jag hade vänt mig om såg jag sju ljushållare av guld .
66001013	Och mitt ibland ljushållarna någon som liknade en Människoson , iklädd en lång dräkt och med ett guldbälte om bröstet .
66001014	Hans huvud och hår var vita som ull , vitt som snö . Hans ögon var likt flammande eld .
66001015	Hans fötter liknade gyllene brons renat i smältugnen . Hans röst var likt dånet av väldiga vatten .
66001016	I sin högra hand höll han sju stjärnor . Från hans mun utgick ett skarpt tveeggat svärd . Och hans ansikte var likt solen när den lyser i all sin kraft .
66001017	När jag såg honom föll jag ner som död för hans fötter . Men han lade sin högra hand på mig och sa : " Var inte rädd . Jag är den förste och den siste
66001018	och den levande . Jag var död , och se , jag lever i evigheters evighet och har Dödens och dödsrikets nycklar .
66001019	Skriv därför ner vad du har sett och vad som är och vad som ska ske härefter .
66001020	Detta är hemligheten med de sju stjärnorna som du såg i min högra hand och med de sju ljushållarna av guld : de sju stjärnorna är de sju församlingarnas änglar , och de sju ljushållarna är de sju församlingarna .
66002001	Skriv till församlingens ängel i Efesos : Så säger han som håller de sju stjärnorna i sin högra hand , han som går mellan de sju ljushållarna av guld :
66002002	Jag vet om dina gärningar , din möda och din uthållighet . Jag vet att du inte kan tolerera dem som är onda . Du har prövat dem som påstår sig vara apostlar men inte är det , du fann dem vara lögnare .
66002003	Du är uthållig och har uthärdat mycket på grund av mitt namn och har inte tröttnat .
66002004	Men jag har detta emot dig : du har övergett din första kärlek .
66002005	Tänk därför på varifrån du har fallit . Vänd om och gör samma gärningar som förr . Men om du inte vänder om ska jag komma till dig och flytta din ljushållare från dess plats .
66002006	Men du gör väl i att hata nikolaiternas gärningar , som även jag hatar .
66002007	Du som har öron , lyssna på vad Anden säger till församlingarna . Åt den som segrar ska jag ge att äta av livets träd som står i Guds paradis .
66002008	Skriv till församlingens ängel i Smyrna : Så säger den förste och den siste , han som var död och fick liv :
66002009	Jag vet om ditt lidande och din fattigdom , men du är rik . Jag vet hur du smädas av dem som kallar sig judar men inte är det utan är en Satans synagoga .
66002010	Var inte rädd för det lidande som ska komma över dig . Lyssna , djävulen ska kasta några av er i fängelse för att ni ska sättas på prov , och er nöd ska bestå i tio dagar . Var trogen intill döden och jag ska ge dig livets segerkrans .
66002011	Du som har öron , lyssna på vad Anden säger till församlingarna . Den som segrar ska inte skadas av den andra döden .
66002012	Skriv till församlingens ängel i Pergamon : Så säger han som har det skarpa tveeggade svärdet :
66002013	Jag vet att du bor där Satan har sin tron . Men du håller fast vid mitt namn och förnekade inte tron på mig i de dagar då mitt trogna vittne Antipas dödades hos er där Satan bor .
66002014	Men jag har något emot dig : du har några där som håller sig till Bileams lära , han som lärde Balak att förleda Israels söner till synd så att de åt offerkött och bedrev otukt .
66002015	Du har även sådana som på samma sätt håller sig till nikolaiternas lära .
66002016	Vänd därför om . Annars kommer jag snart till dig och strider mot dem med svärdet från min mun .
66002017	Du som har öron , lyssna på vad Anden säger till församlingarna . Åt den som segrar ska jag ge av det dolda mannat . Och jag ska ge honom en vit sten , och på den är skrivet ett nytt namn som är okänt för alla utom för den som får det .
66002018	Skriv till församlingens ängel i Thyatira : Så säger Guds Son , som har ögon likt eldsflammor och fötter likt gyllene brons :
66002019	Jag vet om dina gärningar , din kärlek , din tro , ditt tjänande , din uthållighet , och jag vet att dina senaste gärningar är fler än de första .
66002020	Men jag har detta emot dig : du tolererar kvinnan Isebel , som påstår sig vara profetissa och lär och förleder mina tjänare att bedriva otukt och äta offerkött .
66002021	Jag gav henne tid att omvända sig , men hon vägrade vända om från sin otukt .
66002022	Lyssna , jag ska kasta henne på sjukbädden . Och dem som horar med henne ska möta svåra lidanden om de inte vänder om från hennes gärningar .
66002023	Jag ska ha ihjäl hennes barn med en dödlig sjukdom . Och alla församlingarna ska förstå att jag är den som utforskar hjärtans innersta och som ska ge var och en av er efter hans gärningar .
66002024	Men jag säger till er andra i Thyatira som inte har denna lära och som inte har erfarenhet av det som de kallar ' Satans djupheter ' : Jag ska inte lägga någon annan börda på er .
66002025	Men håll fast vid det ni har till dess jag kommer .
66002026	Åt den som segrar och utför mina gärningar intill slutet ska jag ge makt över folken ,
66002027	och han ska styra dem med en järnstav som när lerkärl krossas .
66002028	Samma makt har jag tilldelats av min Fader . Och jag ska ge honom morgonstjärnan .
66002029	Du som har öron , lyssna på vad Anden säger till församlingarna .
66003001	Skriv till församlingens ängel i Sardes : Så säger han som har Guds sju Andar och de sju stjärnorna : Jag vet om dina gärningar . Det påstås om dig att du lever , men du är död .
66003002	Vakna upp och stärk det som återstår och som var nära att dö . För jag har inte funnit att dina gärningar är fulländade inför min Gud .
66003003	Kom därför ihåg vad du tagit emot och hört . Lyd och vänd om ! För om du inte vaknar ska jag komma som en tjuv och du ska inte veta vilken timme jag kommer över dig .
66003004	Men du har några i Sardes som inte har fläckat sina kläder . De ska vandra med mig i vita kläder eftersom de förtjänar det .
66003005	Alltså ska den som segrar kläs i vita kläder . Och jag ska inte stryka hans namn ur livets bok . Jag ska kännas vid hans namn inför min Fader och inför hans änglar .
66003006	Du som har öron , lyssna på vad Anden säger till församlingarna .
66003007	Skriv till församlingens ängel i Filadelfia : Så säger den helige och sanne , han som har Davids nyckel och som öppnar så att ingen kan stänga och stänger så att ingen kan öppna :
66003008	Jag vet om dina gärningar . Lyssna , jag har låtit en dörr stå öppen för dig som ingen kan stänga . Du är svag , men du har hållit mitt ord och inte förnekat mitt namn .
66003009	Lyssna , jag ger dig några från Satans synagoga , några som kallar sig judar men inte är det utan ljuger . Jag ska få dem att komma och falla ner vid dina fötter , och de ska förstå att jag har älskat dig .
66003010	Eftersom du har tagit vara på budskapet om min uthållighet ska jag bevara dig från prövningens stund som ska komma över hela världen för att pröva dem som lever på jorden .
66003011	Jag kommer snart . Håll fast det du har så att ingen tar din segerkrans .
66003012	Den som segrar ska jag göra till en pelare i min Guds tempel , och han ska aldrig mer lämna det . Jag ska skriva på honom min Guds namn och namnet på min Guds stad - det nya Jerusalem som kommer ner ur himlen från min Gud - och mitt eget nya namn .
66003013	Du som har öron , lyssna på vad Anden säger till församlingarna .
66003014	Skriv till församlingens ängel i Laodikeia : Så säger han som är Amen , det trovärdiga och sanna vittnet , begynnelsen till Guds skapelse :
66003015	Jag vet om dina gärningar . Du är varken kall eller varm . Om du ändå var kall eller varm !
66003016	Men då du är ljum och varken varm eller kall ska jag spy ut dig ur min mun .
66003017	Du säger : ' Jag är rik . Jag äger i överflöd . Jag saknar ingenting . ' Och du begriper inte att just du är eländig och ynklig och fattig och blind och naken .
66003018	Jag råder dig att av mig köpa guld som är renat i eld så att du blir rik . Och vita kläder att bära så att din nakenhets skam inte syns . Och salva att smörja dina ögon med så att du kan se .
66003019	Alla som jag älskar tillrättavisar och disciplinerar jag . Ta detta på allvar och vänd om .
66003020	Lyssna , jag står vid dörren och knackar . Om någon hör min röst och öppnar dörren ska jag gå in till honom och vi ska dela måltidsgemenskap med varandra .
66003021	Den som segrar ska få sitta med mig på min tron , liksom jag har segrat och sitter med min Fader på hans tron .
66003022	Du som har öron , lyssna på vad Anden säger till församlingarna . "
66004001	Lyssna , därefter såg jag en dörr stå öppen i himlen . Och den första rösten som jag hade hört tala till mig likt en trumpet , sa : " Kom upp hit och jag ska visa dig vad som måste ske härefter . "
66004002	Genast kom jag i Anden , och jag såg en tron stå i himlen och någon satt på tronen .
66004003	Han som satt på den liknade jaspis och karneol . Och en regnbåge likt en smaragd omgav tronen .
66004004	Runt om tronen var tjugofyra troner , och på tronerna satt tjugofyra äldste klädda i vita kläder och med guldkronor på huvudet .
66004005	Från tronen kom blixtar och dån och åska . Och framför tronen brann sju facklor , det är Guds sju Andar .
66004006	Framför tronen låg liksom ett hav av glas likt kristall . Mitt för tronen och runt om den stod fyra väsen fulla med ögon fram - och baktill .
66004007	Det första väsendet liknade ett lejon , det andra en oxe , det tredje hade ett människolikt ansikte , och det fjärde liknade en flygande örn .
66004008	De fyra väsendena hade vardera sex vingar , och de hade fullt med ögon runt om och på insidan . Dag och natt säger de oavbrutet : " Helig , helig , helig är Herren Gud , den Allsmäktige , han som var och som är och som kommer . "
66004009	Och när väsendena ska ge pris och ära och tack till honom som sitter på tronen och som lever i evigheters evighet ,
66004010	då ska de tjugofyra äldste falla ner inför honom som sitter på tronen och tillbe honom som lever i evigheters evighet . De ska lägga ner sina kronor inför tronen och säga :
66004011	" Vår Herre och Gud , du är värdig att ta emot härligheten och äran och makten . För du har skapat allt , genom din vilja blev det till och skapades . "
66005001	Och jag såg i högra handen på honom som satt på tronen en bokrulle med text på båda sidor och förseglad med sju sigill .
66005002	Och jag såg en stark ängel som ropade högt : " Vem är värdig att öppna bokrullen och bryta dess sigill ? "
66005003	Men ingen i himlen eller på jorden eller under jorden kunde öppna bokrullen eller se in i den .
66005004	Jag grät högt för att det inte fanns någon som var värdig att öppna bokrullen eller se in i den .
66005005	Men en av de äldste sa till mig : " Gråt inte . Se , lejonet av Juda stam , Davids rotskott , har segrat . Han kan öppna bokrullen med dess sju sigill . "
66005006	Och jag såg ett Lamm stå mellan tronen och de fyra väsendena och de äldste . Det såg ut som det var slaktat . Det hade sju horn och sju ögon , vilka är Guds sju Andar utsända över hela jorden .
66005007	Det gick fram och tog bokrullen ur högra handen på honom som satt på tronen .
66005008	När det tog bokrullen föll de fyra väsendena och de tjugofyra äldste ner inför Lammet . De hade var och en sin harpa , och guldskålar fulla med rökelse , som är de heligas böner .
66005009	Och de sjöng en ny sång : " Du är värdig att ta bokrullen och bryta dess sigill , för du blev slaktad . Med ditt blod friköpte du människor åt Gud från alla stammar och språk , folk och länder .
66005010	Du har gjort dem till ett kungadöme och till präster åt vår Gud , och de ska regera på jorden . "
66005011	Och jag såg , och jag hörde rösten av många änglar runt omkring tronen och väsendena och de äldste . Deras antal var oräkneligt .
66005012	De sa med hög röst : " Lammet som blev slaktat är värdigt att ta emot makten och rikedom och visdom och styrka och ära och härlighet och lovsång . "
66005013	Och allt skapat i himlen och på jorden och under jorden och på havet och allt i dem hörde jag säga : " Honom som sitter på tronen , och Lammet , tillhör lovsången och äran och härligheten och makten i evigheters evighet . "
66005014	Och de fyra väsendena sa : " Amen , " och de äldste föll ner och tillbad .
66006001	Och jag såg när Lammet bröt det första av de sju sigillen . Och jag hörde ett av de fyra väsendena säga med en röst som åskan : " Kom ! "
66006002	Lyssna , jag såg en vit häst och han som satt på den hade en båge . En segerkrans gavs åt honom och han drog ut från seger till seger .
66006003	När Lammet bröt det andra sigillet hörde jag det andra väsendet säga : " Kom ! "
66006004	Och ut kom en annan häst , en eldröd . Han som satt på den fick befallning att ta freden från jorden så att människor skulle slakta varandra . Ett stort svärd gavs åt honom .
66006005	När Lammet bröt det tredje sigillet hörde jag det tredje väsendet säga : " Kom ! " Och lyssna , jag såg en svart häst och han som satt på den höll en våg i handen .
66006006	Och jag hörde liksom en röst mitt ibland de fyra väsendena : " Ett kilo vete för en dagslön , och tre kilo korn för en dagslön . Men oljan och vinet får du inte skada . "
66006007	När Lammet bröt det fjärde sigillet hörde jag det fjärde väsendets röst säga : " Kom ! "
66006008	Och lyssna , jag såg en gulblek häst och han som satt på den hette Döden . Och dödsriket följde honom . Åt dem gavs makt över en fjärdedel av jorden , till att döda med svärd och med svält och med sjukdom och genom jordens vilda djur .
66006009	När Lammet bröt det femte sigillet såg jag under altaret deras själar som hade blivit slaktade på grund av Guds ord och på grund av det vittnesbörd de hade avgett .
66006010	De ropade högt : " Härskare , helig och sann , när ska du döma dem som lever på jorden och utkräva hämnd för vårt blod ? "
66006011	Åt var och en av dem gavs en vit dräkt . Och de blev tillsagda att vänta ännu en liten tid , tills antalet av deras medtjänare och bröder som skulle dödas liksom de hade blivit fulltaligt .
66006012	Och jag såg när Lammet bröt det sjätte sigillet . Då inträffade en stor jordbävning och solen blev svart som en säckväv av hår och hela månen blev blodröd .
66006013	Himlens stjärnor föll ner på jorden som när fikonträdets frukt faller då det skakas av stormen .
66006014	Himlen drogs undan som när en bokrulle rullas ihop , och alla berg och öar flyttades från sina platser .
66006015	Och jordens kungar och stormän och härförare och rika och makthavare och alla slavar och fria , gömde sig i grottor och bland bergens klippor .
66006016	De sa till bergen och klipporna : " Fall över oss och göm oss för hans ansikte som sitter på tronen och för Lammets vrede .
66006017	För deras stora vredesdag har kommit , och vem kan uthärda den ? "
66007001	Därefter såg jag fyra änglar stå utspridda över jorden . De höll tillbaka jordens fyra vindar , så att ingen vind skulle blåsa över jorden eller havet eller mot något träd .
66007002	Och jag såg en annan ängel stiga upp från öster med den levande Gudens sigill . Han ropade högt till de fyra änglarna som hade fått befallning att skada jorden och havet :
66007003	" Skada inte jorden eller havet eller träden förrän vi har märkt vår Guds tjänare med sigill på deras pannor . "
66007004	Och jag hörde antalet av dem som blev märkta - 144000 var märkta med sigill , och de kom från varje stam av Israels söner :
66007005	Av Judas stam 12000 , av Rubens stam 12000 , av Gads stam 12000 ,
66007006	av Ashers stam 12000 , av Naftalis stam 12000 , av Manasses stam 12000 ,
66007007	av Simeons stam 12000 , av Levis stam 12000 , av Isaskars stam 12000 ,
66007008	av Sebulons stam 12000 , av Josefs stam 12000 , av Benjamins stam 12000 , märkta med sigill .
66007009	Lyssna , därefter såg jag en väldig oräknelig skara från alla länder och stammar och folk och språk . De stod inför tronen och inför Lammet , klädda i vita kläder och med palmkvistar i händerna .
66007010	De ropade högt : " Frälsningen tillhör vår Gud som sitter på tronen , och Lammet . "
66007011	Alla änglarna stod runt tronen och runt de äldste och de fyra väsendena . De föll ner på sina ansikten inför tronen och tillbad Gud
66007012	och sa : " Amen . Lovsången och härligheten och visdomen och tacksägelsen och äran och makten och styrkan tillhör vår Gud i evigheters evighet . Amen . "
66007013	En av de äldste sa till mig : " Vilka är dessa som är klädda i vita kläder och varifrån kommer de ? "
66007014	Jag svarade : " Min herre , du vet . " Han sa : " Dessa är de som kommer ur den stora nöden . De har tvättat sina kläder och gjort dem vita i Lammets blod .
66007015	Av det skälet står de inför Guds tron och tjänar honom dag och natt i hans tempel . Och han som sitter på tronen ska omsluta dem med sin närvaro .
66007016	De ska varken hungra eller törsta mer , inte heller ska solen eller någon annan hetta besvära dem .
66007017	För Lammet som står mitt för tronen ska vara deras herde och leda dem till livets vattenkällor . Och Gud ska torka varje tår från deras ögon . "
66008001	När Lammet bröt det sjunde sigillet blev det tyst i himlen omkring en halv timme .
66008002	Och jag såg de sju änglarna som står inför Gud . Åt dem gavs sju trumpeter .
66008003	En annan ängel kom och ställde sig vid altaret . Han hade ett rökelsekar av guld och åt honom gavs mycket rökelse som han skulle lägga på guldaltaret inför tronen med alla de heligas böner .
66008004	Och rökelsen tillsammans med de heligas böner steg från ängelns hand upp inför Gud .
66008005	Ängeln tog rökelsekaret och fyllde det med elden från altaret och kastade det på jorden . Och det blev åska och dån och blixtar och jordbävning .
66008006	Och de sju änglarna med de sju trumpeterna gjorde sig redo att blåsa i dem .
66008007	Den förste ängeln blåste i sin trumpet . Då kom det hagel och eld , blandat med blod , som kastades ner på jorden . En tredjedel av jorden brändes av , en tredjedel av träden brann upp och likaså allt grönt gräs .
66008008	Den andre ängeln blåste i sin trumpet . Då var det som om ett stort brinnande berg kastades i havet . En tredjedel av havet blev till blod ,
66008009	en tredjedel av allt skapat liv i havet dog , och en tredjedel av alla skepp förstördes .
66008010	Den tredje ängeln blåste i sin trumpet . Då föll en stor stjärna ner från himlen , brinnande som en fackla . Den föll över en tredjedel av floderna och vattenkällorna .
66008011	Stjärnans namn är Malört och en tredjedel av vattnen blev till malört . Många människor dog av vattnet som hade blivit giftigt .
66008012	Den fjärde ängeln blåste i sin trumpet . Då hemsöktes en tredjedel av solen , en tredjedel av månen och en tredjedel av stjärnorna , så att tredjedelen av dem förmörkades . En tredjedel av dagen miste sitt ljus , och likaså natten .
66008013	Och i min syn hörde jag hur en örn flög över himlens mitt och ropade högt : " Fasor ska drabba dem som lever på jorden när de övriga trumpetstötarna ljuder från de tre änglar som ska blåsa ! "
66009001	Den femte ängeln blåste i sin trumpet . Jag såg då en stjärna som hade fallit från himlen ner på jorden , och åt honom gavs nyckeln till den bottenlösa avgrunden .
66009002	Han öppnade den och rök steg upp därifrån som rök från en stor ugn . Solen och luften förmörkades av röken från den bottenlösa avgrunden .
66009003	Ur röken kom gräshoppor över jorden , och de gavs samma makt som skorpionerna på jorden .
66009004	De blev tillsagda att inte skada jordens gräs eller någon annan grönska eller något träd , däremot de människor som inte bär Guds sigill på pannan .
66009005	De fick inte tillåtelse att döda dem , däremot att plåga dem i fem månader . Och plågan var som plågan av en skorpion när den sticker en människa .
66009006	I de dagarna kommer människorna att söka döden men inte finna den . De ska önska sig döden men döden ska undfly dem .
66009007	Gräshopporna liknade hästar redo för strid . På huvudet hade de något som liknade guldkransar , och deras ansikten var likt människoansikten .
66009008	De hade hår likt kvinnohår och tänder likt lejontänder .
66009009	Deras bröstpansar liknade järn . Och dånet från deras vingar var som dånet från många vagnar med hästar som stormar fram till strid .
66009010	De har svansar och gaddar likt skorpioner , och i svansen låg deras makt att skada människorna i fem månader .
66009011	Som kung över sig har de avgrundens ängel . Hans namn på hebreiska är Abaddon och på grekiska Apollyon .
66009012	Den första fasan är över . Lyssna , efter den återstår två .
66009013	Den sjätte ängeln blåste i sin trumpet . Då hörde jag en röst från de fyra hornen på guldaltaret inför Gud .
66009014	Den sa till den sjätte ängeln som hade trumpeten : " Lösgör de fyra änglar som är bundna vid den stora floden Eufrat . "
66009015	Då lösgjordes de fyra änglar som för den timmen , dagen , månaden och året hållits redo för att döda en tredjedel av mänskligheten .
66009016	Antalet i dessa ryttarhärar var tvåhundra miljoner . Jag hörde deras antal .
66009017	Och så här såg jag hästarna och ryttarna i min syn : de hade eldröda och mörkblå och svavelgula bröstpansar . Hästarna hade huvuden likt lejon , och ur deras munnar kom eld och rök och svavel .
66009018	Av dessa tre plågor , elden och röken och svavlet som kom ur deras munnar , dödades en tredjedel av mänskligheten .
66009019	Hästarnas makt ligger i deras mun och i deras svansar , för deras svansar liknar ormar med huvuden , och med dem vållar de skada .
66009020	Men resten av mänskligheten som inte dödades av dessa plågor omvände sig inte från sina händers verk . De upphörde inte med att tillbe demoner och avgudabilder av guld och silver och brons och sten och trä , som varken kan se eller höra eller gå .
66009021	De omvände sig inte från sitt mördande eller sin svartkonst eller sin otukt eller sina stölder .
66010001	Och jag såg en annan stark ängel komma ner från himlen . Han var iklädd ett moln med regnbågen över sitt huvud , och hans ansikte var likt solen och hans ben likt eldpelare .
66010002	Han höll en liten öppnad bokrulle i sin hand . Han satte sin högra fot på havet och sin vänstra på land ,
66010003	och ropade högt som ett rytande lejon . Då han hade ropat talade de sju åskornas röster .
66010004	När de sju åskornas röster hade talat tänkte jag skriva , men jag hörde en röst från himlen säga : " Försegla vad de sju åskorna har sagt och skriv inte ner det . "
66010005	Och ängeln som jag hade sett stå på havet och på land lyfte sin högra hand mot himlen .
66010006	Han svor en ed vid honom som lever i evigheters evighet och som har skapat allt som finns i himlen och på jorden och i havet : " Det blir inget mer uppskov ,
66010007	utan i de dagar då den sjunde ängeln hörs och han blåser i sin trumpet är Guds hemlighet fullbordad , så som han tillkännagett för sina tjänare profeterna . "
66010008	Och rösten som jag hade hört från himlen talade åter till mig : " Gå och ta den öppnade bokrullen ur handen på ängeln som står på havet och på land . "
66010009	Så jag gick till ängeln och bad honom ge mig den lilla bokrullen . Han svarade : " Ta den och ät upp den . Den ska kännas bitter i din mage , men i din mun ska den vara söt som honung . "
66010010	Jag tog den lilla bokrullen ur ängelns hand och åt upp den . Den var söt som honung i min mun , men när jag hade ätit upp den kände jag dess bitterhet i min mage .
66010011	Och de sa till mig : " Du måste återigen profetera om många folk och länder och språk och kungar . "
66011001	En måttstock likt en stav gavs åt mig med orden : " Res dig och mät Guds tempel och altaret och dem som tillber där inne .
66011002	Men undanta templets yttre gård och mät den inte för den har getts åt folken . Den heliga staden ska trampas av dem under fyrtiotvå månader .
66011003	Och jag ska låta mina två vittnen iklädda säckväv profetera under tolvhundrasextio dagar . "
66011004	Dessa är de två olivträd och de två ljushållare som står inför jordens Herre .
66011005	Om någon vill skada dem kommer eld ur deras mun och förtär deras fiender . Den som vill skada dem måste dödas på det sättet .
66011006	De har makt att tillsluta himlen så att inget regn faller under de dagar de profeterar . Och de har makt att förvandla vattnen till blod och att slå jorden med alla slags plågor så ofta de vill .
66011007	Och när de har fullgjort sitt vittnesbörd ska odjuret som stiger upp från avgrunden föra krig mot dem och besegra och döda dem .
66011008	Deras lik ska bli liggande på gatan i den stora stad vars andliga namn är Sodom och Egypten , där även deras Herre blev korsfäst .
66011009	Människor av alla folk och stammar och språk och länder ska se deras lik i tre och en halv dag och tillåter inte att de läggs i någon grav .
66011010	De som lever på jorden gläds över vad som hänt vittnena . De firar och skickar gåvor till varandra eftersom dessa båda profeter hade varit en plåga för dem som lever på jorden .
66011011	Men efter de tre och en halv dagarna kom livsande från Gud in i dem och de reste sig upp . Alla som såg dem blev skräckslagna .
66011012	Och de hörde en stark röst från himlen säga till dem : " Kom hit upp ! " Och de steg upp till himlen i ett moln medan deras fiender såg dem .
66011013	I samma stund blev det en stor jordbävning . En tiondel av staden störtade samman och sju tusen människor dödades av jordbävningen . De övriga blev förskräckta och gav ära åt himlens Gud .
66011014	Den andra fasan är över . Lyssna , snart kommer den tredje .
66011015	Den sjunde ängeln blåste i sin trumpet . Då hördes starka röster i himlen som sa : " Världsherraväldet tillhör nu vår Herre och hans Kristus , och han ska regera i evigheters evighet . "
66011016	Och de tjugofyra äldste som satt på sina troner inför Gud föll ner på sina ansikten och tillbad Gud
66011017	och sa : " Vi tackar dig , Allsmäktige Herre Gud , du som är och som var , eftersom du har tagit din stora makt och börjat regera .
66011018	Folken upprördes , men din vrede har kommit , den tid då de döda ska dömas , och då du ska löna dina tjänare profeterna och de heliga och dem som fruktar ditt namn , höga och låga , och fördärva dem som fördärvar jorden . "
66011019	Och Guds tempel i himlen öppnades , och hans förbundsark kunde ses i hans tempel . Det kom blixtar och dån och åska och jordbävning och stora hagel .
66012001	Och ett stort tecken visade sig i himlen : en kvinna iklädd solen , med månen under sina fötter och en krona av tolv stjärnor på sitt huvud .
66012002	Hon var havande och skrek av smärta i födslovånda .
66012003	Och ett annat tecken visade sig i himlen : se , en stor eldröd drake med sju huvuden och tio horn och med sju diadem på sina huvuden .
66012004	Hans svans svepte med sig en tredjedel av himlens stjärnor och kastade ner dem till jorden . Och draken stod framför kvinnan som skulle föda , för att sluka hennes barn när hon födde det .
66012005	Och hon födde ett barn , en son som ska styra alla folk med en järnstav . Hennes barn blev uppryckt till Gud och hans tron .
66012006	Och kvinnan flydde ut i öknen där hon har en plats beredd av Gud . Där blir hon omhändertagen i tolvhundrasextio dagar .
66012007	Och ett krig bröt ut i himlen . Mikael och hans änglar stred mot draken , och draken och hans änglar stred mot dem .
66012008	Men draken var inte stark nog och ingen plats fanns längre för dem i himlen .
66012009	Han kastades ner till jorden , den store draken , den urtida ormen , som kallas Djävul och Satan , han som vilseleder hela världen . Och hans änglar kastades ner med honom .
66012010	Och jag hörde en stark röst i himlen : " Nu tillhör frälsningen och kraften och riket vår Gud , och makten tillhör hans Kristus . För våra bröders åklagare har kastats ner , han som dag och natt anklagade dem inför vår Gud .
66012011	De besegrade honom på grund av Lammets blod och på grund av budskapet i deras vittnesbörd . De hade inte sitt liv så kärt att de undvek döden .
66012012	Jubla därför , ni himlar och ni som bor i dem . Men fasa ska drabba jorden och havet , för djävulen har kommit ner till er i stort raseri eftersom han vet att hans tid är kort . "
66012013	När draken såg att han hade blivit kastad ner till jorden förföljde han kvinnan som hade fött sin son .
66012014	Men åt kvinnan gavs den stora örnens båda vingar så att hon kunde flyga bort från ormen ut till sin plats i öknen . Där blir hon omhändertagen under tre och ett halvt år .
66012015	Ur sitt gap spydde då ormen vatten likt en flod efter kvinnan , för att hon skulle svepas bort med floden .
66012016	Men jorden hjälpte kvinnan genom att öppna sin mun och svälja floden som draken spydde ur sitt gap .
66012017	Draken var rasande mot kvinnan och gick i väg för att kriga mot hennes övriga barn , dem som lyder Guds bud och håller sig till Jesu vittnesbörd .
66012018	Och draken ställde sig på havsstranden .
66013001	Och jag såg ett odjur stiga upp ur havet . Det hade tio horn och sju huvuden , och på sina horn tio diadem och på sina huvuden hädiska namn .
66013002	Odjuret som jag såg liknade en leopard . Dess fötter liknade en björns och dess gap liknade ett lejons . Draken gav det sin kraft och sin tron och stor makt .
66013003	Ett av dess huvuden såg ut att ha blivit dödligt sårat , men dödssåret hade läkts . Hela jorden förundrade sig och följde odjuret .
66013004	Och de tillbad draken eftersom han hade gett makten åt odjuret . De tillbad även odjuret och sa : " Vem är som odjuret , och vem kan gå i krig mot det ? "
66013005	Åt odjuret gavs en mun som talade arrogant och hädiskt . Det gavs makt att verka i fyrtiotvå månader .
66013006	Och det började uttala hädelser mot Gud , häda hans namn och hans boning , dem som bor i himlen .
66013007	Odjuret tilläts föra krig mot de heliga och besegra dem . Det gavs makt över alla stammar och folk och språk och länder .
66013008	Alla som lever på jorden kommer att tillbe honom , alla som inte har sitt namn skrivet i livets bok hos Lammet som blev slaktat från världens skapelse .
66013009	Du som har öron , lyssna .
66013010	Om någon ska i fängelse , till fängelse ska han gå . Om någon ska avrättas med svärd , med svärd ska han avrättas . Här behöver de heliga uthållighet och tro .
66013011	Och jag såg ett annat odjur stiga upp ur jorden . Det hade två horn likt ett lamm men talade som en drake .
66013012	Det utövar det första odjurets hela makt , med fullmakt från det , och får jorden och dem som lever där att tillbe det första odjuret vars dödliga sår hade läkts .
66013013	Det gör väldiga tecken och får även eld att falla från himlen ner på jorden inför människorna .
66013014	Genom de tecken det tilläts göra med fullmakt från odjuret vilseleder det dem som lever på jorden , och säger åt dem att göra en bild till odjuret som fick svärdshugget men kom till liv .
66013015	Och det tilläts ge livsande åt odjurets bild , så att bilden även kan tala och låta avrätta alla som inte tillber odjurets bild .
66013016	Och det får alla , höga och låga , rika och fattiga , fria och slavar , att märkas på högra handen eller på pannan ,
66013017	så att ingen kan köpa eller sälja utom den som har märket , som är odjurets namn eller talet för namnet .
66013018	Här behövs visdom . Den som har förstånd ska räkna ut odjurets tal , för det är en människas tal . Talet är 666 .
66014001	Lyssna , jag såg Lammet stå på berget Sion . Och med Lammet 144000 som hade hans namn och hans Faders namn skrivna på sina pannor .
66014002	Och jag hörde ett ljud från himlen likt ljudet av väldiga vatten och ljudet av stark åska . Det ljud jag hörde var som när harpister spelar på sina harpor .
66014003	De sjöng som det verkade en ny sång inför tronen och inför de fyra väsendena och de äldste . Ingen kunde lära sig den sången utom de 144000 som hade friköpts från jorden .
66014004	Det är dessa som inte har befläckat sig med kvinnor , för de är jungfrur . De följer Lammet vart det än går . De har friköpts från människorna som en första skörd åt Gud och Lammet .
66014005	De talade aldrig lögn . De är felfria .
66014006	Och jag såg en annan ängel flyga högt uppe på himlen . Han hade ett evigt evangelium att förkunna för dem som lever på jorden , för alla länder och stammar och språk och folk .
66014007	Han sa med stark röst : " Frukta Gud och ge honom ära , för timmen för hans dom har kommit . Tillbe honom som har skapat himlen och jorden , hav och vattenkällor . "
66014008	Och ännu en , en andra ängel , följde efter och sa : " Helt förstört är det väldiga Babylon . Hon berusade alla folk med Guds vredes vin på grund av hennes otukt . "
66014009	Och ännu en , en tredje ängel , följde dem och sa med stark röst : " Om någon tillber odjuret och dess bild och tar emot dess märke på sin panna eller sin hand ,
66014010	så ska även han få dricka av Guds vredes vin som oblandat hälls i Guds vredes bägare . Han ska torteras i eld och svavel inför de heliga änglarna och inför Lammet .
66014011	Röken från deras tortyr stiger i evigheters evighet , och de får ingen vila varken dag eller natt , dessa som tillber odjuret och dess bild , och de som tar emot märket med dess namn .
66014012	Här behövs uthållighet av de heliga , dem som håller fast vid Guds bud och tron på Jesus . "
66014013	Och jag hörde en röst från himlen säga : " Skriv : Saliga är de döda , de som härefter dör i Herren . Ja , säger Anden , de ska få vila efter sina mödor , för deras gärningar följer dem . "
66014014	Lyssna , jag såg ett vitt moln , och på molnet satt någon som liknade en Människoson , med en guldkrona på sitt huvud och en vass skära i handen .
66014015	Och en annan ängel kom ut från templet och ropade högt till honom som satt på molnet : " Ta din skära och skörda . Timmen för skörd har kommit eftersom jordens gröda är mogen . "
66014016	Och han som satt på molnet svängde sin skära över jorden , och jorden skördades .
66014017	En annan ängel kom ut från templet i himlen , även han med en vass skära .
66014018	Och en annan ängel kom ut från altaret , en som hade makt över elden . Han ropade högt till ängeln med den vassa skäran : " Ta din vassa skära och skörda klasarna på jordens vinstock , eftersom dess druvor är mogna . "
66014019	Och ängeln svängde sin skära över jorden och skördade druvorna på jordens vinstock och kastade dem i Guds vredes stora vinpress .
66014020	Vinpressen trampades utanför staden , och blod flöt från pressen upp till betslen på hästarna på en sträcka av omkring trettio mil .
66015001	Och jag såg ett annat tecken i himlen . Det var stort och förunderligt : sju änglar med sju plågor som är de sista , för med dem fullbordas Guds vrede .
66015002	Och jag såg liksom ett glashav blandat med eld . På glashavet såg jag dem stå som hade segrat över odjuret och dess bild och talet för dess namn . De höll Guds harpor i händerna
66015003	och sjunger Guds tjänare Moses sång , och Lammets sång : " Dina gärningar är stora och förunderliga , Allsmäktige Herre Gud . Dina vägar är rättfärdiga och sanna , du folkens Kung .
66015004	Herre , vem måste inte frukta och ära ditt namn ? För endast du är helig , alla folk ska komma och tillbe inför dig , för dina rättfärdiga domar har uppenbarats . "
66015005	Därefter såg jag att templet i himlen , vittnesbördets boning , öppnades .
66015006	Och de sju änglarna med de sju plågorna kom ut från templet iklädda rena , skinande linnekläder och med guldbälten kring bröstet .
66015007	Ett av de fyra väsendena gav de sju änglarna sju guldskålar fyllda med Guds vrede - han som lever i evigheters evighet .
66015008	Och templet fylldes med rök från Guds härlighet och kraft , så att ingen kunde träda in i templet förrän de sju plågorna från de sju änglarna nått sin fullbordan .
66016001	Och jag hörde en stark röst från templet säga till de sju änglarna : " Gå och töm de sju skålarna med Guds vrede över jorden . "
66016002	Den förste ängeln gick bort och tömde sin skål över jorden . Och plågsamma och hemska bölder slog upp på de människor som bar odjurets märke och dem som tillbad dess bild .
66016003	Den andre ängeln tömde sin skål över havet . Och havet förvandlades till blod som från ett lik , och allt liv i havet dog .
66016004	Den tredje ängeln tömde sin skål över floderna och vattenkällorna . De förvandlades till blod .
66016005	Och jag hörde vattnens ängel säga : " Du är rättfärdig , du Helige , som är och som var , för du har fällt dessa domar .
66016006	För de har utgjutit heliga mäns och profeters blod , och du gav dem blod att dricka . De förtjänar det . "
66016007	Och jag hörde altaret säga : " Ja , Allsmäktige Herre Gud , dina domar är sanna och rättfärdiga . "
66016008	Den fjärde ängeln tömde sin skål över solen . Den tilläts bränna människorna med eld ,
66016009	och de brändes av stark hetta . Och de hädade Guds namn , han som har makt över dessa plågor . De ville inte omvända sig och ge honom ära .
66016010	Den femte ängeln tömde sin skål över odjurets tron . Och dess rike lades i mörker . Människorna bet sig i tungan av smärtan
66016011	och hädade himlens Gud för sina smärtor och sina bölder . Men de ville inte omvända sig från sina gärningar .
66016012	Den sjätte ängeln tömde sin skål över den stora floden Eufrat . Dess vatten torkade ut så att vägen öppnades för kungarna från Östern .
66016013	Och jag såg att det ur drakens och odjurets och den falske profetens mun kom ut tre orena andar som liknade paddor .
66016014	De är nämligen demonandar som gör tecken . De går ut till kungarna i hela världen för att samla dem till kriget på Guds den Allsmäktiges stora dag . -
66016015	" Lyssna , jag kommer som en tjuv . Salig är den som vakar och är påklädd , så att han inte går naken och visar sin skam . " -
66016016	Och han samlade dem på den plats som på hebreiska heter Harmagedon .
66016017	Den sjunde ängeln tömde sin skål över luften . Och en stark röst gick ut från tronen i templet som sa : " Det har skett . "
66016018	Och det kom blixtar och dån och åska . Och det blev en stor jordbävning . En liknande har inte förekommit så länge människan funnits på jorden , så stor och kraftfull var jordbävningen .
66016019	Den väldiga staden rämnade i tre delar och folkens städer störtade samman . Gud kom ihåg det väldiga Babylon och gav det bägaren med sin rasande vredes vin .
66016020	Alla öar försvann och bergen fanns inte mer .
66016021	Enorma hagel på omkring fyrtio kilo föll ner från himlen på människorna . Och de hädade Gud för hagelplågan eftersom den plågan var ohyggligt svår .
66017001	Och en av de sju änglarna med de sju skålarna kom och talade till mig och sa : " Kom , jag ska visa dig domen över den väldiga horan som sitter vid många vatten .
66017002	Jordens kungar bedrev otukt med henne , och de som lever på jorden berusades av hennes otukts vin . "
66017003	Han förde mig i Anden bort till en öken . Och jag såg en kvinna sitta på ett scharlakansrött odjur täckt med hädiska namn , och med sju huvuden och tio horn .
66017004	Kvinnan var klädd i purpur och scharlakansrött och smyckad med guld och ädelstenar och pärlor . I handen höll hon en guldbägare full med vidrigheter och orenheter från hennes otukt .
66017005	På hennes panna var skrivet ett hemligt namn : ' Det väldiga Babylon , moder till alla horor och vidrigheter på jorden . '
66017006	Och jag såg att kvinnan var berusad av de heligas blod , av blodet från Jesu vittnen . Jag såg på henne med stor förundran .
66017007	Ängeln sa till mig : " Varför är du förundrad ? Jag ska berätta för dig hemligheten med kvinnan , och med odjuret som bär henne och som har de sju huvudena och de tio hornen .
66017008	Odjuret som du såg , det var och är inte mer , det ska stiga upp ur avgrunden och går till fördärvet . Och de på jorden som inte har sina namn skrivna i livets bok från världens skapelse , de ska förundras när de ser odjuret , för det var och är inte men ska komma .
66017009	Här behövs förstånd och visdom : de sju huvudena är sju berg som kvinnan sitter på . De är också sju kungar .
66017010	Fem har fallit , en är , en har ännu inte kommit , och när han kommer måste han stanna en kort tid .
66017011	Och odjuret som var och inte är , han är den åttonde men hör till de sju , och han går till fördärvet .
66017012	Och de tio hornen du såg är tio kungar som ännu inte har fått något rike . Men för en timme får de kungamakt tillsammans med odjuret .
66017013	De har samma avsikt och överlämnar sin kraft och myndighet åt odjuret .
66017014	De ska kriga mot Lammet , men Lammet ska besegra dem eftersom han är herrarnas Herre och kungarnas Kung . Och de som är med honom är kallade och utvalda och trogna . "
66017015	Och ängeln sa till mig : " Vattnen som du såg , där horan sitter , de är folk och människoskaror och länder och språk .
66017016	Och de tio hornen som du såg och odjuret , de ska hata horan , de ska göra henne utblottad och naken , de ska äta hennes kött , de ska bränna upp henne i eld .
66017017	För Gud har lagt i deras hjärtan att utföra Hans vilja och att i enighet ge kungamakten åt odjuret , till dess Guds ord går i uppfyllelse .
66017018	Och kvinnan du såg är den väldiga staden som regerar över kungarna på jorden . "
66018001	Sedan såg jag en annan ängel komma ner från himlen . Han hade stor makt , och jorden lystes upp av hans härlighet .
66018002	Och han ropade med stark röst : " Helt förstört är det väldiga Babylon ! Hon har blivit en plats för demoner , ett tillhåll för alla orena andar , ett tillhåll för alla orena fåglar , ett tillhåll för alla orena och avskyvärda djur .
66018003	För alla folk har berusats av Guds vredes vin på grund av hennes otukt , och jordens kungar har horat med henne , och jordens köpmän har blivit rika genom kraften av hennes lyx och sinnlighet . "
66018004	Och jag hörde en annan röst från himlen säga : " Mitt folk , gå ut från henne , så att ni inte tar del i hennes synder och drabbas av hennes plågor .
66018005	För hennes synder har hopat sig upp till himlen , och Gud har inte glömt hennes orättfärdigheter .
66018006	Gör mot henne vad hon själv har gjort , vedergäll henne dubbelt för hennes gärningar , ge henne dubbelt upp i den bägare hon har blandat .
66018007	Ge henne lika mycket plåga och sorg som hon har förhärligat sig själv och levt i lyx och sinnlighet . För hon säger i sitt hjärta : ' Jag sitter som drottning . Jag är ingen änka . Jag ska aldrig få uppleva sorg . '
66018008	Därför ska på en och samma dag hennes plågor komma , dödlig sjukdom och sorg och svält . Och hon ska brännas upp i eld . För stark är Herren Gud som har dömt henne .
66018009	Jordens kungar , som levt med henne i otukt och lyx och sinnlighet , ska gråta och sörja över henne när de ser röken av hennes brand .
66018010	Stående på avstånd av fasa över hennes plåga säger de : ' Hur fruktansvärt , du väldiga stad , Babylon , du mäktiga stad . För helt plötsligt kom domen över dig . '
66018011	Och jordens köpmän gråter och sörjer över henne eftersom ingen längre köper deras skeppslaster :
66018012	varor av guld , silver , ädelstenar , pärlor , linnetyger , purpur , siden , scharlakan , alla slags citrusträd , föremål av elfenben , dyrbaraste träslag , brons , järn , marmor ,
66018013	kanel , kryddor , olika slags rökelse , balsam , vin , olja , mjöl , spannmål , nötkreatur , får , hästar , vagnar , slavar - människoliv .
66018014	Den frukt som din själ åtrådde har övergett dig . All lyx och prål har du förlorat och ingen ska mer finna den .
66018015	Köpmännen som gjort affärer med sådant och blivit förmögna genom henne , ska stå på avstånd i fasa över hennes plåga , och gråta och jämra sig .
66018016	De säger : ' Hur fruktansvärt , du väldiga stad som var iklädd fint linne och purpur och scharlakan , och smyckad med guld och ädelstenar och pärlor .
66018017	För helt plötsligt ödelades denna oerhörda rikedom . ' Alla skeppare och sjöfarare och sjömän och alla som arbetar på havet stannade på avstånd ,
66018018	och när de såg röken från hennes brand ropade de : ' Vilken stad kan jämföras med den väldiga staden ? '
66018019	Och de kastade jord på huvudet och grät och jämrade sig och ropade : ' Hur fruktansvärt , du väldiga stad där alla skeppsredare blev förmögna genom hennes överflöd . För helt plötsligt ödelades den . '
66018020	Jubla över henne , du himmel och ni heliga och apostlar och profeter , för Gud kom med den dom över henne som hon lät komma över er ! "
66018021	Och en stark ängel tog upp en sten likt en stor kvarnsten och slungade den i havet och sa : " Så ska den väldiga staden Babylon med våldsam kraft störtas ner och aldrig mer finnas .
66018022	Aldrig mer ska ljudet av harpister , musiker , flöjtister och trumpetare höras i dig . Aldrig mer ska någon hantverkare av något slag finnas i dig . Aldrig mer ska ljudet från en kvarnsten höras i dig .
66018023	Aldrig mer ska någon lyktas sken lysa i dig . Aldrig mer ska röster från brud och brudgum höras i dig . För dina köpmän var jordens stormän och genom din svartkonst blev alla folk vilseledda .
66018024	Och i henne fanns blod av profeter och heliga och av alla som hade slaktats på jorden . "
66019001	Därefter hörde jag liksom ett mäktigt ljud från en stor skara i himlen : " Halleluja ! Frälsningen och äran och kraften tillhör vår Gud ,
66019002	eftersom hans domar är sanna och rättfärdiga , för han har dömt den väldiga horan som fördärvade jorden med sin otukt . Och han har hämnats sina tjänares blod på henne . "
66019003	För andra gången sa de : " Halleluja ! Röken från henne stiger i evigheters evighet . ”
66019004	Och de tjugofyra äldste och de fyra väsendena föll ner och tillbad Gud som sitter på tronen och sa : " Amen . Halleluja ! "
66019005	Och från tronen kom en röst : " Prisa vår Gud , alla hans tjänare , och ni som fruktar honom , höga och låga . "
66019006	Och jag hörde ljud som från en stor skara , likt dånet av väldiga vatten och ljudet av kraftig åska : " Halleluja ! För Herren vår Gud , den Allsmäktige , regerar .
66019007	Låt oss glädjas och jubla och ge honom äran , för Lammets bröllop har kommit och hans brud har gjort sig redo .
66019008	Åt henne gavs att klä sig i skinande rent linne . " - Linnet innebär att de heliga står rättfärdiga . -
66019009	Och ängeln sa till mig : " Skriv : Saliga är de som är bjudna till Lammets bröllopsmåltid . " Och han tillade : " Detta är Guds sanna ord . "
66019010	Jag föll ner vid hans fötter för att tillbe honom , men han sa till mig : " Låt bli . Jag är en medtjänare liksom du och dina bröder som har vittnesbördet om Jesus . Tillbe Gud . För Jesu vittnesbörd är profetians ande . "
66019011	Och lyssna , jag såg himlen öppen och där var en vit häst . Han som sitter på den heter Trovärdig och Sann , och han dömer och krigar i rättfärdighet .
66019012	Hans ögon är som eldslågor , och på huvudet bär han många diadem . På honom är ett namn skrivet som ingen känner utom han själv .
66019013	Han är iklädd en mantel doppad i blod , och hans namn är Guds Ord .
66019014	De himmelska härarna , iklädda skinande rent linne , följde honom på vita hästar .
66019015	Från hans mun kommer ett skarpt svärd som han ska slå folken med , och han ska styra dem med en järnstav . Han trampar också vinpressen - Guds den Allsmäktiges rasande vrede .
66019016	Och på manteln och på låret har han ett namn skrivet : ' Kungarnas Kung och herrarnas Herre . '
66019017	Och jag såg en ängel stå i solen . Han ropade till alla fåglar som flyger högt uppe på himlen : " Kom , samla er till Guds stora måltid ,
66019018	så ska ni få äta kött av kungar och härförare och makthavare , kött av hästar och deras ryttare och kött av alla människor , fria och slavar , höga och låga . "
66019019	Och jag såg odjuret och jordens kungar och deras härar samlade för att gå i krig mot ryttaren på hästen och mot hans här .
66019020	Men odjuret infångades tillsammans med den falske profeten som med fullmakt från odjuret hade utfört tecken genom vilka han hade vilselett dem som tagit emot odjurets märke och tillbett dess bild . De kastades båda levande i eldsjön som brinner av svavel .
66019021	De övriga dödades med svärdet från ryttarens mun . Och alla fåglarna frossade på deras kött .
66020001	Och jag såg en ängel komma ner från himlen med nyckeln till avgrunden och en stor kedja i handen .
66020002	Han grep draken , den urtida ormen , som är djävulen och Satan , och band honom för tusen år .
66020003	Ängeln kastade honom i avgrunden och låste och förseglade den över honom för att han inte längre skulle vilseleda folken förrän de tusen åren hade gått . Därefter måste han friges för en kort tid .
66020004	Och jag såg troner . Åt dem som satte sig därpå gavs makt att döma . Jag såg även själarna av dem som hade halshuggits på grund av deras vittnesbörd om Jesus och på grund av Guds ord . De hade inte tillbett odjuret och dess bild och inte tagit emot märket på pannan eller handen . De fick liv och regerade med Kristus i tusen år .
66020005	Detta är den första uppståndelsen . De andra döda fick inte liv förrän de tusen åren hade gått .
66020006	Salig och helig är den som har del i den första uppståndelsen . Den andra döden har ingen makt över dem , utan de ska vara Guds och Kristi präster och regera med honom i tusen år .
66020007	Och när de tusen åren har gått ska Satan friges från sitt fängelse .
66020008	Han ska gå ut och vilseleda folken - Gog och Magog - överallt på jorden , och samla dem till kriget . Deras antal är som havets sand .
66020009	De drog upp över jordens vidd och omringade de heligas läger och den älskade staden . Men eld föll från himlen och förtärde dem .
66020010	Och djävulen som vilseledde dem kastades i sjön av eld och svavel där även odjuret och den falske profeten är . De ska torteras dag och natt i evigheters evighet .
66020011	Och jag såg en stor vit tron och honom som sitter på den . Jorden och himlen flydde från hans ansikte och det fanns ingen plats för dem .
66020012	Jag såg de döda , höga och låga , stå inför tronen , och böcker öppnades . Och en annan bok öppnades , livets bok . De döda dömdes efter vad som stod i böckerna , efter sina gärningar .
66020013	Och havet gav tillbaka de döda som fanns i det . Döden och dödsriket gav tillbaka de döda som fanns i dem . Och var och en dömdes efter sina gärningar .
66020014	Döden och dödsriket kastades i eldsjön . Eldsjön är den andra döden .
66020015	Om någon inte fanns skriven i livets bok kastades han i eldsjön .
66021001	Och jag såg en ny himmel och en ny jord , för den första himlen och den första jorden var borta . Och havet fanns inte mer .
66021002	Jag såg den heliga staden , det nya Jerusalem , komma ner ur himlen från Gud , redo likt en brud som är smyckad för sin man .
66021003	Och jag hörde en stark röst från tronen : " Se , Guds närvaro omsluter människorna . Han ska bo hos dem och de ska vara hans folk , och Gud själv ska vara hos dem som deras Gud .
66021004	Han ska torka varje tår från deras ögon . Döden ska inte finnas mer och ingen sorg och ingen gråt och ingen smärta . För det som förut var är borta . "
66021005	Han som sitter på tronen sa : " Se , jag gör allting nytt . " Han sa också : " Skriv , för dessa ord är trovärdiga och sanna . "
66021006	Och han sa till mig : " Det har skett . Jag är Alfa och Omega , begynnelsen och slutet . Jag ska som gåva låta den som törstar dricka ur källan med livets vatten .
66021007	Den som segrar ska få detta i arv . Och jag ska vara hans Gud och han ska vara min son .
66021008	Men de som är fega , otroende , avskyvärda , mördare , otuktiga , ockultister , avgudadyrkare och alla lögnare , deras plats är i sjön som brinner av eld och svavel . Det är den andra döden . "
66021009	En av de sju änglarna med de sju skålarna som var fyllda med de sju sista plågorna kom till mig och sa : " Kom , jag ska visa dig bruden , Lammets hustru . "
66021010	Och han förde mig i Anden upp på ett stort och högt berg och visade mig den heliga staden Jerusalem som kom ner ur himlen från Gud .
66021011	Den hade Guds härlighet , och dess strålglans var likt den dyrbaraste ädelsten , likt en kristallklar jaspis .
66021012	Staden hade en stor och hög mur med tolv portar och vid portarna tolv änglar . På portarna var inskrivna namnen på Israels söners tolv stammar .
66021013	I öster tre portar , i norr tre portar , i söder tre portar och i väster tre portar .
66021014	Stadsmuren hade tolv grundstenar , och på dem stod de tolv namnen på Lammets tolv apostlar .
66021015	Ängeln som talade till mig hade en måttstock av guld för att mäta staden och dess portar och dess mur .
66021016	Staden bildade en kub och var lika lång som den var bred . Han mätte upp den med måttstocken till tvåhundra tjugo mil . Längden , bredden och höjden var lika .
66021017	Han mätte upp muren till sextiofem meter efter människors mått , som också var ängelns .
66021018	Muren var byggd av jaspis . Staden var av rent guld , likt rent glas .
66021019	Stadsmurens grundstenar var prydda med alla slags ädelstenar . Den första av jaspis , den andra av safir , den tredje av kalcedon , den fjärde av smaragd ,
66021020	den femte av sardonyx , den sjätte av karneol , den sjunde av krysolit , den åttonde av beryll , den nionde av topas , den tionde av krysopras , den elfte av hyacint och den tolfte av ametist .
66021021	De tolv portarna var tolv pärlor , varje port en enda pärla . Stadens gata var av rent guld , likt genomskinligt glas .
66021022	Jag såg inget tempel i staden eftersom Herren Gud den Allsmäktige och Lammet är dess tempel .
66021023	Staden behöver inte ljus från sol eller måne eftersom Guds härlighet gav den ljus , och dess lykta är Lammet .
66021024	Folken ska vandra i dess ljus . Och jordens kungar ska föra in sin härlighet i den .
66021025	Stadens portar ska aldrig stängas om dagen eftersom ingen natt ska finnas där .
66021026	Folkens härlighet och ära ska föras in i staden .
66021027	Men inget orent ska komma in där , inte heller någon som lever avskyvärt och i lögn , utan endast de som är skrivna i livets bok - Lammets bok .
66022001	Och ängeln visade mig en flod med livets vatten , kristallklar . Den flyter från Guds och Lammets tron
66022002	mitt på stadens gata . På var sida om floden står livets träd som bär tolv slags frukter och varje månad ger sin frukt . Trädets blad skänker läkedom åt folken .
66022003	Det ska inte finnas någon förbannelse mer . Guds och Lammets tron ska stå i staden , och hans tjänare ska tjäna honom .
66022004	De ska se hans ansikte och bära hans namn på sina pannor .
66022005	Det ska inte finnas någon natt mer , och de behöver inget ljus från varken lykta eller sol , eftersom Herren Gud ska lysa över dem . Och de ska regera i evigheters evighet .
66022006	Han sa till mig : " Dessa ord är trovärdiga och sanna . Och Herren , profeternas andars Gud , har sänt sin ängel för att visa sina tjänare vad som snart måste ske . "
66022007	" Lyssna , jag kommer snart . Salig är den som håller fast vid profetians ord i denna bok . "
66022008	Det är jag , Johannes , som har hört och sett detta . Och då jag hade hört och sett föll jag ner för att tillbe framför fötterna på ängeln som hade visat mig detta .
66022009	Men han sa till mig : " Låt bli . Jag är en medtjänare liksom du och dina bröder profeterna och dem som håller fast vid orden i denna bok . Tillbe Gud . "
66022010	Och han sa till mig : " Försegla inte orden i denna boks profetior , för tiden är nära .
66022011	Den orättfärdige ska fortsätta att leva orättfärdigt , den nedsmutsade ska fortsätta att smutsa ner sig . Den rättfärdige ska fortsätta att leva rättfärdigt , den helige ska fortsätta att helga sig . "
66022012	" Lyssna , jag kommer snart . Och jag har med mig lön att ge åt var och en efter hans gärningar .
66022013	Jag är Alfa och Omega , den förste och den siste , begynnelsen och slutet .
66022014	Saliga är de som tvättar sina kläder . De får rätt till livets träd och får gå in i staden genom dess portar .
66022015	Utanför är hundarna och ockultisterna och de otuktiga och mördarna och avgudadyrkarna , och alla som älskar lögn och lever i den .
66022016	Jag , Jesus , har sänt min ängel för att vittna om detta för er i församlingarna . Jag är Davids rotskott och ättling , den strålande morgonstjärnan . "
66022017	Anden och bruden säger : " Kom ! " Och den som hör det ska säga : " Kom ! " Och den som törstar ska komma . Den som vill får ta emot livets vatten som gåva .
66022018	Jag varnar alla som hör profetians ord i denna bok : om någon tillfogar något ska Gud på honom tillfoga de plågor som det står om i denna bok .
66022019	Och om någon tar bort ord från denna profetiska bok ska Gud ta bort hans del från livets träd och den heliga staden , som det står om i denna bok .
66022020	Han som vittnar om detta säger : " Ja , jag kommer snart . " Amen . Kom , Herre Jesus .
66022021	Herren Jesu nåd är med er alla . ___________________________________________
